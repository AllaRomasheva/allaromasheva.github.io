---
title: Дизайн vs контент
description: Як поганим контентом зіпсувати крутий дизайн
lang: uk
category: uk
source:
    name: evergreens.com.ua
    url: https://evergreens.com.ua/ua/articles/design-vs-content.html
author:
    name: evergreens.com.ua
    url: https://evergreens.com.ua/ua/articles/design-vs-content.html
image:
    path: https://i.imgur.com/lrIWGNd.jpg
    width: 800
    height: 400
---

Будь-який продукт, додаток, вебсайт/портал/лендінг можна розбити на складові. Частина з них (розробка, прототипування)
залишається невидимою для очей користувачів. А інша – що намальовано і написано – помітна кожному. Саме ця частина роботи
визначає майбутнє проекту і те, який результат принесуть зусилля, докладені раніше.

Користувач не знає скільки годин і праці було витрачено, щоб створити продукт. Йому це і неважливо. Єдине що його хвилює:
чи подобається йому користуватися продуктом, чи задовольняє продукт його потреби. І з перших же секунд він отримує
відповіді на ці питання за допомогою наповнення (контенту) і дизайну.

## Як пов’язані дизайн і контент

### Контент – це сенс, дизайн – це форма, в якій цей сенс утілений.

Слова формують емоційні зв'язки, але при цьому кожен читач розуміє їх по-своєму. Дизайн направляє цю емоційність в потрібне
вам русло, підсилює її за допомогою зрозумілих кожному візуальних образів.

### Контент пропонує вирішення проблеми. Дизайн мотивує скоріше натиснути «чарівну кнопку», яка прискорить це вирішення.

Можна просто написати «готика», а можна висотою і формою шрифту нагадати читачеві про величні шпилі середньовічних храмів.
В ідеалі кожен дизайнерський елемент на вашому сайті підсилює враження від написаного. І від вашого бренду в цілому.
Для проектів створюється UI kit котрий витримує весь сайт у певному стильовому рішенні.

У випадку з хорошим контентом кожне слово знайомить читача з вами, закохує в вас, розповідає, що ви розумієте його і зробите
все, щоб вирішити його проблему.

В кінцевому підсумку контент і дизайн формують думку аудиторії про вас. Індивідуалізований дизайн не може існувати без
контентного ядра. Адже дизайну потрібно посилити ваш образ, але без контенту цей образ невідомий.

## Починати зі слова чи образу?

Люди мислять образами – це доведений факт. Щоб втілити образи та думки в слова, необхідні зусилля. Саме тому вони спершу
оцінюють візуальну складову. Саме від дизайну залежить чи захочуть користувачі читати ваш контент: чи привабливе для них
оформлення сторінки, чи добре читабельні заголовки і шрифт. Процес оцінки «цікаво/нецікаво» займає всього кілька мілісекунд.

{% include imgur src="taaWHNq.jpg" alt="Photo courtesy of olivia mew(CC No Derivatives)" %}

Однак контент первинний. І ось чому: UX-проектування спирається на повідомлення, які потрібно донести. Спершу воно визначає
що потрібно показати користувачеві: які блоки будуть на сайті, що потрібно донести на першому, другому, третьому екрані,
а тільки потім "як" це донести. Таким чином "що" первинне, а "як" вторинне.

Над зовнішнім виглядом продукту крім дизайнера повинні працювати також бізнес-аналітик, маркетолог і копірайтер. Разом вони
створюють сайт, який буде не просто картинкою, а вже з перших секунд покаже клієнту – це саме те, що він шукав.

Якщо функціональність сайту виконана якісно (все зручно, швидко, інтуїтивно) і контент чіпляє (круті яскраві заголовки,
сторітелінг, правда про ваш продукт), то дизайн може бути суто мінімалістичним.

{% include imgur src="gzPyTvz.jpg" alt="Photo courtesy of olivia mew(CC No Derivatives)" %}

Якщо ж спершу будується гарний дизайн, а потім відбувається його наповнення – в результаті майже всі зусилля дизайнера
сходять нанівець: текст, створений без прив'язки до дизайну, не враховує розмірів полів, рамок, задуманої дизайнером
висоти і ширини.

Для наповнення купуються стокові фото, які погано вписуються в колірну гаму дизайну. Назви на кнопках можуть виходити за
межі цих кнопок. Або навпаки, копірайтери будуть усіма силами намагатися укласти текст в макет, і в результаті вийде
штучний і урізаний текст, навряд чи здатний уразити вашого потенційного клієнта.

## Як поганий контент псує хороший дизайн

Якщо найкраще, коли дизайнер і копірайтер працюють в парі, то найгірше, коли вони взагалі не перетинаються.
Тоді трапляється таке:

### Як лажає дизайн

Бувають кейси, коли спочатку все прекрасно: разом із клієнтом ведемо прототип, розробляємо хороший дизайн. Але потім
настає етап внесення наповнення. І раптом виявляється, що дизайн гуд, але не відповідає розміру контенту.

Наприклад, у дизайні заголовок складається з максимум 5 слів, а клієнт хоче 2 речення. Або ми показали в дизайні на
сторінці "Про нас" 1 абзац тексту, а в результаті їх виявляється 10. Або ми розмістили на сторінці «рибний» текст
(не справжній, просто для заповнення місця), а в підсумку виявилося, що фінального тексту немає і писати його нікому,
і копірайтера у клієнтів немає, а сайт запускати треба. Доводиться все переробляти "по-живому", страждає верстка,
зриваються терміни.

Для клієнта ця ситуація зазвичай виявляється повною несподіванкою: дизайн затвердили красивий, тексти написали хороші,
об'єднали одне з іншим – вийшло лайно. Як же так? У найгірших випадках така ситуація взагалі може поставити хрест на
проекті. На нашому досвіді був випадок, коли сайт створювали під керівництвом відділу маркетингу, потім прийшов власник,
подивився на результат, сказав: "Що фігня? Ми ЦЕ не запустимо ". І проект закрили на стадії готовності 95%.

### Як лажають із контентом клієнти:

- приймають сайт одні люди, а наповнюють інші: ніхто не в курсі який контент і якого розміру має бути на сторінці;
- в дизайні заголовки затверджені, продумані, а потім клієнти в останній момент вирішують поміняти їх без урахування
ритміки, розмірів;
- ігнорують надані гайдлайни;
- не дають контент узагалі: тоді ми своїми силами приблизно заповнюємо контент, але в кінці клієнт може зробити з контентом
усе, що завгодно;
- не дають/не вставляють фото, які були узгоджені під час дизайну (або не купують), а це впливає на весь дизайн: на
стилістику, атмосферу, емоції.

В результаті сайт незручний, тому що прочитати його неможливо.

## Як уникнути подібних фейлів

###  На етапі прототипування перевіряти блоки на реальному контенті

Вставляти в заголовки і тіло сторінки контент зі старого сайту (якщо нічого не буде змінюватись) або продумувати кількість
контенту, яка буде ідеально виглядати/сприйматися користувачем.

### Описувати для розробки обмеження за кількістю символів

Писати гайдлайни клієнтам, в яких буде вказано оптимальну кількість символів і інші принципи (розміри відступів, виділення
заголовків, важливої інформації, розбивка контенту на параграфи і списки для кращого розуміння).

### Проводити презентації цих гайдлайнів

Щоб кожен, хто працює з проектом знав як правильно заповнювати гайдлайн.

## Контент і дизайн повинні дружити

Будь-які елементи, пропозиції, зміни на сайті повинні бути осмислені: спочатку думаємо – потім робимо. Слідуємо логіці при
прототипуванні, перевіряємо і тестуємо. Після цього слідуємо правилам наповнення.

## Взаємодія дизайну і контенту – також процес

Передбачити всі можливі складнощі дійсно неможливо. Але щоб швидко помітити проблему і виправити її, потрібна комунікація
та робота над проектом після його завершення.
