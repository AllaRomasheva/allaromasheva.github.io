---
title: 10 тенденцій графічного дизайну у 2019 році
description: Ми відібрали 10 тенденцій, які допоможуть вдосконалити ваш стиль
lang: uk
category: uk
source:
    name: designtalk.club
    url: https://designtalk.club/10-tendentsij-grafichnogo-dyzajnu-2019/
author:
    name: designtalk.club
    url: https://designtalk.club/10-tendentsij-grafichnogo-dyzajnu-2019/
image:
    path: https://i.imgur.com/WigOUvH.jpg
    width: 800
    height: 400
---

Дизайн допомагає нам зрозуміти світ навколо, а тенденції визначають час, у якому знаходимось. Загальний напрямок дизайну
цього року – це конфлікт. Незалежно від того, чи ви працюєте дизайнером або працюєте з дизайнером, розуміння того, як
змінюються і розвиваються стилі, робить вашу роботу якісною і конкурентоспроможною. Ми відібрали 10 тенденцій, які
допоможуть вдосконалити ваш стиль.

### 3D дизайн і типографіка

Останні кілька років тривимірні зображення входять в число трендів, тому можна сміливо очікувати 3D-графіку і після 2019 року.
Популярність такого стилю можлива в різних типах графічного дизайну: малюнки, друковані зображення, веб-дизайн, реклама
тощо. Глибина зображення створює відчуття реальності намальованого предмета. Тому втілити в реальність можна що завгодно,
чим і користуються дизайнери футуристи і фантасти.

Об’ємна типографіка змінює сприйняття дизайну і надає роботі характер. Тривимірний текст буде популярним ще мінімум кілька
років. Він дає можливість дизайнеру імпровізувати, надавати тексту особистий стиль.

{% include imgur src="z3326P8.png" alt="Photo courtesy of olivia mew(CC No Derivatives)" %}

### Асиметричний дизайн

Сьогодні дизайнери прагнуть створити продукти більш індивідуальними і живими. Асиметрія в дизайні – досить поширений прийом,
створення асиметричного балансу дозволяє:
- спочатку сконцентрувати увагу на важливих речах
- полегшити сприйняття графічної інформації
- більш ефективно і вигідно використовувати вільний простір

{% include imgur src="yVpRQIw.png" alt="Photo courtesy of olivia mew(CC No Derivatives)" %}

### Арт-деко

Основними рисами цього стилю є геометричні фігури, помітні кольори, різкі вигини і криві, строгі вертикальні лінії, активні
траєкторії і відблиски. Саме тому арт-деко широко використовується при виготовленні логотипів. Художники і дизайнери, які
працюють в цьому стилі, в своїх роботах прагнуть передати енергію, гламур, екстравагантність і люксовість.

{% include imgur src="DagYxLo.png" alt="Photo courtesy of olivia mew(CC No Derivatives)" %}

### Середньовічний модерн

Чому ця тенденція досі популярна? Відповідь в нюансах цього стилю: культивує вічні образи, з якими так люблять працювати
дизайнери. Колірні палітри дозволяють створювати прості для сприйняття ілюстрації. Такі зображення викликають почуття
спокою і довіри до бренду.

{% include imgur src="9byWm0Q.png" alt="Photo courtesy of olivia mew(CC No Derivatives)" %}

### Duotone (Дуплекс) і градієнт

Варіант відтворення зображення, коли крім 2 основних кольорів присутні їх півтони. Завдяки цьому можна поєднувати кольори,
які в чистому вигляді не поєднуються. Цей тренд демонструє можливості використання поєднань різних кольорів. Роботи
виглядають сучасно, створюють потрібну атмосферу і привертають увагу.

{% include imgur src="Ny7NFDw.png" alt="Photo courtesy of olivia mew(CC No Derivatives)" %}

### Теплі, пастельні тони: менше яскравості і кольору

Теплі кольори більш активні і емоційно заряджені. Такі відтінки нагадують ретро часи, коли камери не могли зафіксувати всю
глибину кольорів. Загалом, теплі тони зустрічаються рідше, ніж холодні, тому зображення, яке має навіть невеликий “сплеск”
теплого кольору, вже буде виділятися. Магазин постерів наводить такі приклади

{% include imgur src="jYjbPdJ.png" alt="Photo courtesy of olivia mew(CC No Derivatives)" %}

### Максималізм/делікатні лінії

Складні малюнки завжди ‘важко’ виглядали на упаковці. Але якщо ці зображення виконані в світлих тонах, тонкими лініями і
на текстурному папері, вони будуть м’якими і приємними для зору. Додавання преміум-матеріалів, таких як фольга та тиснення,
забезпечують баланс між максималізмом і простотою.

{% include imgur src="0VGkWZ4.png" alt="Photo courtesy of olivia mew(CC No Derivatives)" %}

### Відкриті композиції

Такі композиції охоплюють вільний простір і уникають чіткої ієрархії. Елементи в цих композиціях відчуваються вільно
прив’язаними один до одного. Часто відкритий стиль здається хаотичним, розбитим і розрізаним, але розміщення кожного
елемента не є випадковим.

{% include imgur src="qaDxpKa.png" alt="Photo courtesy of olivia mew(CC No Derivatives)" %}

### Ізометричний дизайн

Ізометрія створює цілі всесвіти в маленьких просторах. Ізометричний дизайн – це метод малювання 3D-об’єкта в двох вимірах.
Малюнок простий і чистий, але має об’єм, з яким не може конкурувати плоский дизайн. Тенденція активно використовується
при створенні іконок. Значки виглядають більш помітними. А файл зображення займає набагато менше місця, ніж 3D ілюстрація.

{% include imgur src="qLWXHqL.png" alt="Photo courtesy of olivia mew(CC No Derivatives)" %}

### Шрифти із засічками

Дизайнери обіцяють порадувати великою різноманітністю шрифтів із засічками. Посилені шрифти роблять текст переконливіше,
передають вимогливість і пишність. Вже зараз ця тенденція виділяється своєю популярністю за рахунок засічок різної довжини,
форми і типу. Мотиваційні постери мають багато прикладів такого шрифту в своїх написах.

{% include imgur src="ifScLZm.png" alt="Photo courtesy of olivia mew(CC No Derivatives)" %}

Захоплюючі речі відбуваються, коли дизайнери використовують конфлікт, дозволяючи простору для натхнення вражати з усіх сторін.
Мистецтво в нетрадиційних формах, поєднання нових тенденцій і безмежна фантазія зроблять вашу роботу найкращою.




