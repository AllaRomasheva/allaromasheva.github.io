---
title: Серія професійної літератури для креативних індустрій
description: У червні 2021 року видавництво ArtHuss та інститут Projector започаткували спільну серію професійної літератури - PRJCTRteka.
lang: uk
category: uk
source:
    name: cases.media
    url: https://cases.media/article/seriya-profesiinoyi-literaturi-dlya-kreativnikh-industrii-prjctrteka
author:
    name: cases.media
    url: https://cases.media/article/seriya-profesiinoyi-literaturi-dlya-kreativnikh-industrii-prjctrteka
image:
    path: https://i.imgur.com/jGjed3D.jpg
    width: 800
    height: 400
---

У червні 2021 року видавництво ArtHuss та інститут Projector започаткували спільну серію професійної літератури - PRJCTRteka.

Оскільки Projector навчають професіоналів креативних індустрій, а видавництво ArtHuss видає саме такі книги, ця співпраця 
дозволила зрозуміти, що саме потрібно молодим професіоналам. Ця серія має на меті видати з понад 50 професійних книг 
українською мовою на теми графічного дизайну, анімації, менеджменту, креативу, розробки ігор, дизайну інтерфейсів тощо.

На цей час у серії вийшло 4 книги.

### 1. Мальована анімація з Престоном Блером

{% include imgur src="RI4Yy8Q.jpg" alt="Photo courtesy of olivia mew(CC No Derivatives)" %}

«Ми вирішили розпочати з "Мальованої анімації" від Престона Блера, адже автор книги — культовий аніматор студії Disney. 
Бо вчитися варто у найкращих. Саме цю ідею ми підтримуємо у видавництві»

Під обкладинкою «Мальованої анімації з Престоном Блером» об’єднано два знакові посібники «Анімація» та «Як створювати 
анімаційні фільми». Блер охоче ділився секретами мистецтва, досвідом і власними напрацюваннями на сторінках своїх книг.

Посібник складається з шести розділів, що охоплюють основи анімації, розвиток персонажів, їхні рухи, побудову мультфільму, 
принципи анімації та акторську роботу. Вже з перших сторінок стає зрозуміло: Престон Блер зосереджується не на теорії 
(тексту тут відносно небагато), а на концентрованій практиці. Автор на численних прикладах вчить мистецтву оживляти малюнки 
людей, тварин і предметів. Це вичерпна книга, що навчає основам малювання персонажів, характерів, рухів, принципам анімації 
– усе, що необхідно, аби створити власний мультфільм.

### 2. Письмо - це дизайн: Як слова створюють досвід користування (UX)

{% include imgur src="th5zGyv.jpg" alt="Photo courtesy of olivia mew(CC No Derivatives)" %}

Автори книги Майкл Меттс і Енді Велфл професійно працюють з текстами. Як у сфері журналістики, так і виконуючи роботі 
стратега контенту в команді дизайнерів продуктів Adobe. Вони навчають як працювати з текстами для додатків, ботів, програм, 
адже без слів додатки були б просто набором фігур і значків, а голосові інтерфейси і чат-боти взагалі б не існували.

Ця книга навчить як зробити програмне забезпечення людиноорієнтованим. Книга мість практичні поради про Ясність та інклюзивність 
текстів, дотримання голосу компанії та продукту, правильний вибір тону. І призначена для читачів, які працюють з текстами, 
керують контент-стратегією для програмних інтерфейсів, дизайнерів і арт-директорів, усіх хто керує командою, менеджерів 
продукції, інженерів… Тобто для кожного, хто включений у творчий процес, адже «Письмо — це дизайн» допоможе порозумітися 
з командою і створювати гармонійний результат.

### 3. Мапа історій користувача

{% include imgur src="TkWIjbS.png" alt="Photo courtesy of olivia mew(CC No Derivatives)" %}

Розробка мапи історій (story mapping) — це техніка, яка дає змогу побачити цілісну картину потреб користувачів і є важливим 
інструментом для розробки програмного забезпечення. Книга «Мапа історій користувача» допоможе зосередитися на користувачах 
та їхніх потребах, не втрачаючи ентузіазму щодо окремих функцій продукту.

Книга «Мапа історій користувача» не лише теоретична, але й практична: містить вправи для швидкого вивчення ключових понять, 
допоможе глибше поринути в життєвий цикл історії, починаючи з можливостей і до результатів, зрозуміти, як насправді працюють 
історії та як вони оживають у проєктах Agile (Гнучка розробка програмного забезпечення) та Lean (Ощадливе виробництво).

### 4. Теорія розваг для ігрового дизайну

{% include imgur src="O6TSQpL.png" alt="Photo courtesy of olivia mew(CC No Derivatives)" %}

Ця класична праця досліджує вплив, який лежить в основі сучасних відеоігор, і елементи, що ріднять їх із традиційними іграми, 
такими як шашки. У центрі свого дослідження досвідчений ігровий дизайнер Раф Костер детально розглядає концепцію розваг 
та пояснює, чому це найважливіший елемент будь-якої гри.

Якщо ви розробник ігор або затятий геймер, це видання допоможе вам зрозуміти, чому цей культурний пласт такий важливий? 
І звісно, ви зможете аргументовано пояснити, що ігри — це не просто цяцянки-забавлянки, а щось дійсно серйозне.



