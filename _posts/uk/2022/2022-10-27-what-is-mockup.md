---
title: Види прототипів
description: Mockups, високодеталізованні UX прототипи, як вони виглядають.
lang: uk
category: uk
source:
    name: cases.media
    url: https://evergreens.com.ua/ua/articles/prototype-types.html
author:
    name: cases.media
    url: https://evergreens.com.ua/ua/articles/prototype-types.html
image:
    path: https://i.imgur.com/GeZArof.jpg
    width: 800
    height: 400
---

Створення якісного прототипу обов'язково включає в себе роботу з 6-ма рівнями користувацької взаємодії. На кожному рівні 
ми повинні відповісти собі на конкретні питання. І поки не досягнуто розуміння проекту на кожному рівні, говорити про 
якісно проведене проектування складно.

І mockup, і високодеталізовані прототипи відносяться до візуального рівня проектування.

{% include imgur src="zI72FZT.jpg" alt="Photo courtesy of olivia mew(CC No Derivatives)" %}

#### Що таке мокап?

Mockup – мокап – це візуальний прототип, який показує основну структуру сторінки та основні UI елементи на ній.

Якщо вам потрібен корпоративний сайт, лендінг, сторінка, що продає, де немає довгого ланцюжка дій, в якості прототипу вам 
підійде мокап. Його можна зробити просто онлайн у сервісах на зразок Moqups, Wireframe. У них низька деталізація, але 
вона вже дозволяє приблизно зрозуміти що і як виглядатиме на вашому ресурсі.  

Дуже часто мокап роблять у мальованому стилі, щоб показати: це начерк, основна ідея. Ми рекомендуємо робити мокап у 
випадку, коли вам потрібно швидко промоделювати новий продукт, щоб просто пояснити що це і як працює.

#### Приклади мокапів

{% include imgur src="5rELydu.gif" alt="Photo courtesy of olivia mew(CC No Derivatives)" %}

#### Що таке високодеталізований прототип

Високодеталізований (high fidelity) прототип – це вид прототипу, який повторює весь функціонал сервісу, сайту, додатку. 
В ньому намальовані абсолютно всі елементи в потрібних розмірах, реалізовані (промодельовані) всі ключові функції.

Саме такий прототип дає можливість повністю спроектувати userflow – те, як людина поводитиметься на вашому ресурсі. 
А заодно помітити будь-які недоліки, які пропустили під час продумування прототипу. Наприклад, як користувач бачитиме 
систему коли увійде в акаунт і вийде з нього? Або на яку сторінку його викине після здійснення покупки. Або чи зручно 
орієнтуватися в процесі вибору товару.

Для сервісів, продуктів, стартапів, де поки незрозуміло як саме користувач поводитиметься, де багато-багато можливих кейсів, 
ми рекомендуємо обов'язково зробити (і робимо) детальний прототип. Дуже важливо зрозуміти, що без попереднього прототипування 
у такого сайту буде дуже багато переробок. А це маса потраченого часу і грошей.

Високодеталізовані прототипи дозволяють використовувати відразу потрібний UI kit і прямо в прототипі буде досить точно 
видно як виглядатиме проект після верстки.

#### Приклад високодеталізованого high fidelity прототипа

{% include imgur src="5qNt8sj.gif" alt="Photo courtesy of olivia mew(CC No Derivatives)" %}

#### Чи можна прототипувати одразу в коді?

Трапляються випадки, коли клієнти, з метою економії часу хочуть узяти UI-шаблон і прототипувати відразу в коді.

Це ризиковано, оскільки упускається можливість продумати всю дизайн-систему і наповнення, як ми вже писали в інших статтях, 
а UX проектування в поєднанні з UX-копірайтингом вкрай важлива. Також робота відразу з кодом не враховує відступи та інші 
елементи UI Kit, про важливість якого теж не можна забувати. Тому що розробник зазвичай не звертає на це уваги, і згодом 
шаблон просто розсипається.

Але є проекти, для яких це добре. Наприклад при проектуванні стартапів. І на те є причина: можливість зробити так, як не 
було ні в кого раніше. У той же час хорошою практикою для стартапу, метою якого не є візуальна новизна, буде взяти UI-kit 
під ваш улюблений frontend-фреймворк (наприклад такий, як Vuetify) і далі робити все на ньому.

У будь-якому випадку, робити мокап і навіть високодеталізовані прототипи швидше, ніж писати код. Тому для прототипування 
ми все ж використовуємо інструменти прототипування, а вже потім за мокап можна зібрати прототип у коді.

#### А чи може бути, що прототип красивий, а потім користувачам буде незрозуміло і незручно?

Хороша новина в тому, що якісний прототип, зроблений крок за кроком, просто не може не працювати. З однієї простої причини: 
його успіх можна прорахувати досить точно, наприклад, спираючись на UI патерни або на результати UX тестування. Якщо 
правильно використовувати всі етапи прототипування, на виході отримаємо продукт, користуватися яким буде зручно і цікаво.

У своїй роботі ми використовуємо перевірені досвідом UX-підходи, такі як поведінкова модель Б. Дж. Фогга, модель Ніра Ейяла 
для створення користувальницької звички та постійне тестування.



