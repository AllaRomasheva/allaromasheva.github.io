---
title: Як ефективно поєднувати типографію та зображення
description: Робота зі шрифтом і зображенням, а також інтеграція цих двох елементів є основою та базою гарного графічного дизайну.
lang: uk
category: uk
source:
    name: cases.media
    url: https://cases.media/article/magiya-chorno-bilogo-v-mistectvi-ta-dizaini
author:
    name: telegraf.design
    url: https://cases.media/article/magiya-chorno-bilogo-v-mistectvi-ta-dizaini
image:
    path: https://i.imgur.com/PKy3nAE.jpg
    width: 800
    height: 400
---

Робота зі шрифтом і зображенням, а також інтеграція цих двох елементів є основою та базою гарного графічного дизайну. 
Ці навички знадобляться фахівцям у будь-якій сфері: від книжкової графіки до брендингу.

## Методи ефективної взаємодії тексту та зображення

На першому етапі можна виділити 4 ключові методи інтеграції типографії з зображенням: розділення, злиття, фрагментація та 
інверсія. Кожному з них підпорядковуються ще три способи. Усі вони мають певні властивості й допомагають вирішувати різні 
дизайн-задачі: від привернення уваги до створення гармонійної композиції між елементами.

#### Перший метод — розділення

Головне: типографія та зображення існують окремо один від одного.

У разі використання цього методу принцип поділу наділяє текст і зображення чіткою автономією (такого ефекту розділення 
можна досягти, наприклад, за допомогою додаткових графічних елементів).

#### Які бувають типи розділення?

- Шари (напис та зображення взаємодіють, але розташовані на різних незалежних шарах).
  
- Фрейми (як у вебдизайні — кадр є окремою зоною, у якій міститься певний вид інформації; спостерігається чіткий поділ на 
зону типографії та зону зображення).
  
- Маски (зображення обмежене маскою, що відокремлює його від шрифту та від іншого зображення).

#### Метод розділення використовуємо для того, щоб:

- Посилити зображення типографією або навпаки, протиставити їх одне одному;
  
- Організувати ієрархію для спрощення сприйняття;

- Додати більше змісту та об’єднати різні сенси тексту та зображення;

- Створити серійність робіт (використовується в дизайні обкладинок журналів, приклад — The New Yorker).

{% include imgur src="dk7Woqi.png" alt="Photo courtesy of olivia mew(CC No Derivatives)" %}
{% include imgur src="zySTDog.png" alt="Photo courtesy of olivia mew(CC No Derivatives)" %}

## Другий метод інтеграції тексту та зображення — злиття

Головне: типографія та зображення об’єднуються в загальну структуру

Принцип злиття використовує силу синтезу та образу. Він стане в пригоді у випадку, коли потрібно створити цілісну та 
гармонійну картинку.

#### Типи злиття:

- Оптична взаємодія (використання графікою та типографією взаємної перспективи, єдиного оптичного простору).

- Злиття — загальна площина (коли важко відокремити шрифти від зображення, можливе проникнення та накладання).
  
- Злиття — загальний рух (на типографію та зображення діють спільні сили чи закони фізики, або одне є продовженням руху іншого).

#### Функції злиття в дизайні:

- Посилення концептуального напрямку;

- Створення складного нереального простору;

- Залучення глядача поглянути на певний предмет із несподіваної точки зору;

- Змішування протилежних між собою речей для створення міцної асоціації.

{% include imgur src="fyN1FDh.png" alt="Photo courtesy of olivia mew(CC No Derivatives)" %}
{% include imgur src="XYGrVi2.png" alt="Photo courtesy of olivia mew(CC No Derivatives)" %}

## Ще один ефективний тип взаємодії — фрагментація

Головне: типографія та зображення зміщують, перекривають, руйнують цілісність один одного.

Принцип фрагментації виникає, коли текст і зображення порушують стан один одного. Елементи часто розрізнені, розділені 
або нерівномірно розподілені. Під час фрагментації головна роль дістається візуальній частині, а текстова переходить на 
задній план.

#### Які є різновиди фрагментації ?

- Іррегулярність (елементи розрізнені, розміщені хаотично, нерівномірно).

- Проникнення (текст проникає в зображення або одне витісняє інше).

- Перебільшення (завдяки розміру та кольору — зображення виділяється на тлі напису або навпаки. Ефекту перебільшення 
  можна досягти будь-якою ознакою: розміром, пластикою чи кольором).
  
#### Використання фрагментації допоможе:

- Привернути увагу, зробити правильний акцент;
  
- Створити відчуття занепокоєння або хаосу;

- Передати ефект сюрреалістичності;

- Побудувати складне повідомлення з кількома сенсами.

{% include imgur src="PtFxY1o.png" alt="Photo courtesy of olivia mew(CC No Derivatives)" %}
{% include imgur src="4Hl9wzn.png" alt="Photo courtesy of olivia mew(CC No Derivatives)" %}

#### Кінцевий тип інтеграції — інверсія

Головне: типографія та зображення міняються ролями

Принцип інверсії — це доволі специфічна категорія взаємодії з обміном ролями. Він посилює зв’язок між словом та образом 
і створює міцний візуальний союз, що здатний передати нові значення образу.

#### Інверсію поділяємо на такі типи взаємодії:

- Реалізм
  можливе використання крафту, фотографії або 3D-рендера, наприклад, зображення стає типографією, відбувається зміна ролей,
  графічна візуальна частина = текстовій

- Структури 
  типографія є структурною частиною зображення, тож у випадку, коли типографія виконує роль зображення, вона має залишатися читабельною
  
- Маски типографія стає отвором, крізь який ми спостерігаємо за зображенням

#### З інверсією можемо працювати, щоб:

- Створити ефект несподіванки;
  
- Показати зв’язок між елементами;

- Надати композиції гармонійності.

{% include imgur src="GifOcj2.png" alt="Photo courtesy of olivia mew(CC No Derivatives)" %}
{% include imgur src="5xorctN.png" alt="Photo courtesy of olivia mew(CC No Derivatives)" %}





