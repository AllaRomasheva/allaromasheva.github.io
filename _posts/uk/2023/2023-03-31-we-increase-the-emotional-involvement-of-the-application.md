---
title: Як підвищити емоційну залученість застосунку? Живий інтерфейс і маскоти.
description: Дізнаймося про ідеї корисного дизайну, які допомагають створювати емоційний зв’язок із користувачем.
lang: uk
category: uk
source:
    name: telegraf.design
    url: https://telegraf.design/zhyvyj-interfejs-i-maskot-yak-pidvyshhyty-emotsijnu-zaluchenist-zastosunku/
author:
    name: telegraf.design
    url: https://telegraf.design/zhyvyj-interfejs-i-maskot-yak-pidvyshhyty-emotsijnu-zaluchenist-zastosunku/
image:
    path: https://i.imgur.com/KXbMc0z.jpg
    width: 800
    height: 400
---

Holly Health — мобільний додаток для формування корисних звичок від League Design Agency. Дізнаймося про ідеї корисного 
дизайну, які допомагають створювати емоційний зв’язок із користувачем.

Згідно з даними дослідження авторів застосунку, 50% людей намагаються скинути вагу і, на жаль, у 90% випадків такі спроби 
є невдалими. Люди схильні закидати заняття спортом, дієти та різні корисні звички на половині шляху. Їм бракує мотивації.

Holly health виступає як тренер-компаньйон, який підтримує і мотивує: допомагає поступово, маленькими кроками формувати 
корисні звички й досягати результатів. Увесь дизайн застосунку спрямований на те, щоб людина не зупинялася на половині.

### Навіщо потрібен маскот

Персонаж у брендингу — це не тренд, а радше інструмент, який потрібен, щоб досягти більшої емоційної залученості. 
Наявність анімованого персонажа показує прагнення бути заодно з користувачем: допомагати, нагадувати і заохочувати. 
Людина не має почуватися самотньою на своєму шляху.

Емоційна залученість була для нас однією з головних задач під час розробки. Адже мета застосунку — підтримати людину в процесі 
формування корисних звичок. Маскоти роблять брендинг живішим, привертають увагу, запам’ятовуються. До того ж це хороший 
спосіб виділитися серед конкурентів.

Важливо, щоб персонаж справді відображав філософію бренду. Отже, потрібно детально пропрацювати його образ.

### Як з’явилася пташка Holly

Творчі пошуки значно полегшує попереднє дослідження конкурентів. Ми побачили, що в застосунках для здорового способу 
життя маскотів загалом використовують рідко, тому розглянули купу застосунків іншого спрямування.

{% include imgur src="3c198eO.png" alt="Photo courtesy of olivia mew(CC No Derivatives)" %}

Хотілося обрати щось нетривіальне. Думали про янгола, їжака і навіть абстрактних створінь.

{% include imgur src="tjPsPnx.png" alt="Photo courtesy of olivia mew(CC No Derivatives)" %}

### Робота над ілюстраціями

Ми заздалегідь погодили не лише персонажа-пташку, а й референси, що допомогло заощадити час і ресурси. Ми знайшли ілюстратора, 
і він малював відповідно до стилістичних референсів, які попередньо затвердили з клієнтом.

Перший скетч виглядав як вгодований, непривабливий і дуже деталізований голуб.

{% include imgur src="EHpKZ7g.png" alt="Photo courtesy of olivia mew(CC No Derivatives)" %}

Ми вирішили спростити концепцію малюнку. Такий варіант зробили в кольорі.

{% include imgur src="JqiA13M.png" alt="Photo courtesy of olivia mew(CC No Derivatives)" %}

Однак клієнту він здався занадто олюдненим, кокрема через наявність брів. Тому фінальний варіант — максимально спрощена 
ілюстрація. Милий, простий і приємний образ пташки.

{% include imgur src="enk2FjW.png" alt="Photo courtesy of olivia mew(CC No Derivatives)" %}

### Живий інтерфейс

Попри усі переваги маскота, для високої залученості в застосунок лише його буде недостатньо. Треба забезпечити користувачеві 
тривалу емоційну взаємодію. Для цього проєкту ми розробити conversational інтерфейс. Тобто дизайн нашого застосунку імітує 
бесіду — персонаж постійно спілкується з користувачем.

Зазвичай, користувачі витрачають 90% часу в телефоні на месенджери та електронну пошту. Відповідно, імітація спілкування 
з застосунком створює відчуття звичності та безпеки.

Ми застосували цей підхід для різних секцій застосунку:

- Наша пташка інструктує користувача весь час — підказує на різних етапах у форматі діалогу.
- Підтримка оформлена як чатбот — персонаж допоможе знайти потрібну функцію, скоригувати план, знизити чи навпаки 
підвищити навантаження.
- На відміну від звичайного чатбота, наш персонаж може сам ініціювати бесіду: поставити питання, щоб відстежити активність, 
щось порадити, нагадати, похвалити, пояснити.
- Навіть перевірка знань у навчальній секції відбувається через діалог з пташкою — вона починає ставити питання після того, 
як користувач прочитав матеріал.

{% include imgur src="PBS25CJ.png" alt="Photo courtesy of olivia mew(CC No Derivatives)" %}

Коли переважна частина взаємодій відбувається в чатботі, це також заощаджує наші ресурси на етапі розробки. Загалом, 
увесь застосунок складається з 5 розділів:

- Домашня сторінка
- Чат
- Прогрес
- Челенджі
- Матеріали (навчання)

{% include imgur src="x9yafpj.png" alt="Photo courtesy of olivia mew(CC No Derivatives)" %}

У кожному з цих розділів персонаж допомагає користувачеві, скеровує його. Якщо ви розробляєте conversational інтерфейс, 
варто бути особливо уважним з пропрацюванням діалогів. Спілкування з персонажем має бути логічним і реалістичним. Інакше 
маскот не виконуватиме свою функцію.

{% include imgur src="2LgLer0.png" alt="Photo courtesy of olivia mew(CC No Derivatives)" %}

{% include imgur src="PfLJUnK.png" alt="Photo courtesy of olivia mew(CC No Derivatives)" %}

### Мотивація

Підтримувати й мотивувати — головні цілі нашого застосунку. Тому для нас важливо, щоб мотивація була різноманітною і не 
приїдалася.

{% include imgur src="XBFrkUz.png" alt="Photo courtesy of olivia mew(CC No Derivatives)" %}

Для цього ми розробили різні форми мотивації:

- Невеликі банери
- Повідомлення від персонажа
- Вітальні екрани
- Окрема секція з досягненнями

Наша сторінка з досягненнями дуже контрастує з рештою застосунку: має темніший синій фон, а досягнення підсвічені золотавим 
жовтим. Таке рішення має викликати в користувача образні асоціації. Досягнення в нашому застосунку мають бути цінністю.

{% include imgur src="XBFrkUz.png" alt="Photo courtesy of olivia mew(CC No Derivatives)" %}

Ще одне рішення, що допомагає мотивувати користувача — графіки з передбаченнями, зокрема щодо втрати ваги. Зазвичай фітнес 
застосунки будують графік зміни вашої ваги на основі показників, які ви вносите. Натомість графік у Holly health показує 
також те, коли приблизно ви можете досягти своєї цілі. Це теж мотивує людина не кидати справу на пів шляху.

{% include imgur src="BZl0lDC.png" alt="Photo courtesy of olivia mew(CC No Derivatives)" %}

Ми вбудували й інший мотиватор — можливість поширити обіцянку у соцмережах. Коли користувач вирішує сформувати нову звичку, 
наш маскот пропонує розповісти про це друзям задля додаткового стимулу. Водночас це і промоція застосунку.

Наостанок, навіть якщо користувач вирішить скасувати підписку в застосунку, Holly спробує ненав’язливо від цього відмовити: 
покаже екран зі здобутками та спитає, чи точно ви хочете зупинитись?

















