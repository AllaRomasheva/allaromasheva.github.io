---
title: Підбірка корисних плагінів для Фігма
description: Оптимізувати рутинні процеси допоможе використання плагінів. Ну а ми допоможемо в їх пошуку.
lang: uk
category: uk
source:
    name: prjctr.com
    url: https://prjctr.com/mag/figma-plugins
author:
    name: prjctr.com
    url: https://prjctr.com/mag/figma-plugins
image:
    path: https://i.imgur.com/xEUfaM8.jpg
    width: 800
    height: 400
---

Декілька корисних плагінів для Figma, що зекономлять ваш час

З одного боку, простота використання — сильна сторона редактора Figma. З іншого — є завдання, що потребують використання 
додаткових програм. Зменшити кількість таких завдань та оптимізувати рутинні процеси допоможе використання плагінів. 
Ну а ми вирішили допомогти в їх пошуку й зробили підбірку з 20 плагінів, які, на нашу думку, будуть корисними в роботі.


{% include imgur src="1HeTZ1v.png" alt="Photo courtesy of olivia mew(CC No Derivatives)" %}

### Figmotion

Цей плагін працює як повноцінний інструмент для створення анімації безпосередньо в Figma. Завдяки цьому плагіну ви можете 
створювати базові анімації без потреби переходити до окремих інструментів на кшталт Principle, Haiku чи After Effects.

Створити анімацію достатньо просто:

1. Виберіть фрейм, який ви хочете відредагувати;
2. Запустіть Figmotion, натиснувши правою кнопкою мишки (плагін — Figmotion);
3. Використовуйте звичні шкалу часу та кнопку з ромбом, щоб змінити стиль елемента в конкретний момент;
4. Ви можете запустити анімацію кнопкою «програвання» та зрендрерити, коли будете задоволені результатом.

Примітка: Кнопка відтворення збереже анімацію на сервері Figmotion, тому просто натисніть кнопку останнього відтворення, 
і вона перенаправить вас до анімації.

{% include imgur src="6awKbzQ.png" alt="Photo courtesy of olivia mew(CC No Derivatives)" %}

### LilGrid

Плагін допоможе вам очистити інтерфейс програми. Він бере різні елементи на вашій інформаційній панелі або в програмі та 
впорядковує їх у сітку, яку ви можете визначити самі. Добре підходить для організації багатьох кнопок та/чи іконок.

{% include imgur src="pGGlAOk.gif" alt="Photo courtesy of olivia mew(CC No Derivatives)" %}

### Design System Organizer

Допоможе тим, хто працює над створенням дизайн систем. Він дозволяє групувати компоненти, розгруповувати їх, а також 
пересувати й перейменовувати згруповані компоненти. Зміните назву групи — зміниться назва всіх компонентів чи стилей в групі.

{% include imgur src="Rd8bueN.png" alt="Photo courtesy of olivia mew(CC No Derivatives)" %}

### Table Paste

Допомагає перенести дані з таблиць Excel в стилізовані таблиці, які створені в Figma. Плагін дає можливість налаштувати 
певні параметри, аби заздалегідь визначити стилі елементів таблиці.

{% include imgur src="lYi44kb.png" alt="Photo courtesy of olivia mew(CC No Derivatives)" %}

### BeatFlyer Lite

Плагін анімує ваші артборди в кілька кліків. Анімуйте свої шари незалежно, комбінуючи стільки ефектів, скільки ви хочете 
з десятків доступних. Головне — правильно згрупувати шари перед запуском плагіна, щоб дати однакову комбінацію ефектів 
для кількох елементів.

{% include imgur src="fAUxX1s.gif" alt="Photo courtesy of olivia mew(CC No Derivatives)" %}

### Content Reel

Допомагає заповнювати рандомізованим вмістом такі поля як: ім'я та прізвище, номер телефону, адреса, e-mail, назва компанії, 
країна тощо. Крім того, є можливість додавати аватари та піктограми. Це допомагає вашому дизайну виглядати більш реалістично.

{% include imgur src="9nsF6JM.png" alt="Photo courtesy of olivia mew(CC No Derivatives)" %}

### Vector Maps

Vector Maps дозволяє завантажувати в макети Figma векторні карти країн, регіонів і міст. Векторна карта буде імпортована 
у вигляді окремого фрейма.

{% include imgur src="u3NagEd.png" alt="Photo courtesy of olivia mew(CC No Derivatives)" %}

### Map maker

Map Maker дозволяє легко вставляти персоналізовані карти у ваші проєкти та редагувати карти, які вже створили. 
Працює з Google Maps і Mapbox.

{% include imgur src="9zXPAMl.png" alt="Photo courtesy of olivia mew(CC No Derivatives)" %}

### LottieFiles

Дозволяє додати в макет безкоштовні анімації у вигляді GIF-файлів чи фреймів анімації у вигляді SVG тисячі. Щоб побачити 
анімацію в русі — пересвідчіться, що використовуєте режим «Prototype».

{% include imgur src="Cx3FMMY.jpg" alt="Photo courtesy of olivia mew(CC No Derivatives)" %}

### TinyImage Compressor

Простий плагін, який зжимає розмір файлів ефективніше, ніж експорт за замовчуванням у Figma. А також дозволяє оптимізувати 
прозорі PNG та прогресивні JPEG-файли. При експорті кількох файлів автоматично експортує їх як ZIP-папку. Підтримує формати 
JPG, PNG, SVG, WebP, GIF, WebM, AVIF та PDF.

Важливо — після 15 використань вам запропонують купити ліценцію.

{% include imgur src="L9SWpEM.png" alt="Photo courtesy of olivia mew(CC No Derivatives)" %}

### Design Lint

Допомагає знайти розбіжності в макетах: у всіх шарах перевіряє кольори, шрифти, заливки, обводки, border-radius та виправляє їх. 
Плагін працює динамічно, тому буде автоматично оновлюватися після внесення змін.

{% include imgur src="fRrW0N1.jpg" alt="Photo courtesy of olivia mew(CC No Derivatives)" %}

### Remove BG

Дозволяє швидко видалити тло зі зображення. Для використання плагіна вам знадобиться акаунт, що дасть доступ до 50 
безкоштовних дій на рік.

{% include imgur src="makSTcP.png" alt="Photo courtesy of olivia mew(CC No Derivatives)" %}

### Chart

Плагін дозволяє генерувати діаграми за заданими значеннями. Може бути корисним на етапі прототипування. Також для цих же 
завдань можна використовувати плагін — Charts.

{% include imgur src="LGteVgG.png" alt="Photo courtesy of olivia mew(CC No Derivatives)" %}

### Coda for Figma

Плагін працює з інструментом генерації документів Coda. Завдяки плагіну ви можете заповнити свої макети даними таких служб, 
як Spotify, Wikipedia, Dropbox, Gmail, Google Calendar, Jira, Shopify, Github тощо.

{% include imgur src="I0VNzeD.jpg" alt="Photo courtesy of olivia mew(CC No Derivatives)" %}

### MOCKUUUPS STUDIO

Пропонує понад 500 мокап-варіантів з можливістю додати їх до дизайну у кілька кліків. Загалом, включає все, що вам може 
знадобитися для публікацій у соціальних мережах або блогах, плюс маркетингові матеріали, макети продуктів та багато іншого.

{% include imgur src="Tvihzl8.png" alt="Photo courtesy of olivia mew(CC No Derivatives)" %}

### Vectary 3D

Плагін додає третій вимір до ваших 2D-дизайнів. Ви можете помістити свій дизайн із Figma у заздалегідь визначений 3D-макет 
або власний 3D-елемент та встановити бажану перспективу.

{% include imgur src="mARhJhy.png" alt="Photo courtesy of olivia mew(CC No Derivatives)" %}

### Font Preview

Цей плагін генерує попередній перегляд усього, що ви друкуєте, прямо у вікні плагіна. Крім того, є можливість зберігати 
улюблені шрифти на окремій вкладці, фільтрувати шрифти, швидко завантажує шрифти, які інакше не були б видимими.

{% include imgur src="xZDVhN7.png" alt="Photo courtesy of olivia mew(CC No Derivatives)" %}

### Viewports

Дозволяє зробити свій сайт зручним для перегляду на різних пристроях. Виберіть один або кілька фреймів та змініть їх 
розміри на бажаний дисплей.














