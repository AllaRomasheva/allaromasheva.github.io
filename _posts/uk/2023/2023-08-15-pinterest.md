---
title: Як використовувати  Pinterest з максимальною користю
description: Якщо ви не знайомі з усіма перевагами Pinterest, ці поради вам допоможуть. Дізнайтеся, які можливості пропонує Pinterest і як отримати від нього максимальну користь!
category: uk
source:
    name: blog.depositphotos.com
    url: https://blog.depositphotos.com/ua/pinterest-dlya-kreatoriv.html
author:
    name: blog.depositphotos.com
    url: https://blog.depositphotos.com/ua/pinterest-dlya-kreatoriv.html
image:
    path: https://i.imgur.com/7jzdata.jpg
    width: 800
    height: 400
---

Іноді буває непросто знайти натхнення для креативних проєктів. У таких ситуаціях багато хто звертається до Pinterest. 
Завдяки безперервному потоку контенту він допомагає знаходити, зберігати й упорядковувати різні ідеї — від графічного 
дизайну до упаковки продукту.

Проте Pinterest — це більше, ніж красиві мудборди та стильні зображення. Хоч креатори не сприймають його як платформу для 
просування своїх робіт, з огляду на понад 400 мільйонів активних користувачів Pinterest може бути потужним маркетинговим 
інструментом.

{% include imgur src="bBn3iWO.jpg" alt="Photo courtesy of olivia mew(CC No Derivatives)" %}

### Що робить Pinterest унікальним?

Pinterest — це онлайн-платформа для пошуку, зберігання та поширення зображень. На відміну від інших соцмереж, таких як Facebook, 
Instagram або Twitter, він не акцентує на компонентах соцмережі.

Залучення користувачів на платформі дуже обмежене. Ось чому Pinterest переважно наповнений креативними ідеями та мотиваційним 
контентом, а не селфі, токсичними коментарями чи фейковими новинами. Щоб довести, що ідеї цінніші, ніж лайки, творці Pinterest 
навіть прибрали кнопку “Подобається” кілька років тому. У компанії заявили, що користувачам легше взаємодіяти з контентом 
без неї. Pinterest подбав про те, щоб усунути все зайве й дозволити вам спокійно насолоджуватися візуальними знахідками.

Крім того, Pinterest не працює за алгоритмом стрічки, тому ваші піни залишаються там назавжди! Вони з’являються знову і 
знову, якщо ввести релевантне ключове слово у пошуку. Це означає, що піни довготриваліші, ніж публікації в інших популярних 
соцмережах.

{% include imgur src="fZxRM03.jpg" alt="Photo courtesy of olivia mew(CC No Derivatives)" %}

### Як можна використовувати Pinterest

- Пошук натхнення

Головне у Pinterest — привабливі зображення, що робить цю платформу ідеальним місцем для пошуку ідей. Хоча контенту тут 
дуже багато, його можна швидко впорядкувати й зберегти на потім. Також ви маєте змогу створювати приватні дошки, якщо не 
хочете, щоб хтось бачив збережені вами піни.

Тисячі талановитих фотографів, дизайнерів, ілюстраторів та інших контент-креаторів діляться своїми роботами на Pinterest. 
Для початку варто підписатися на вподобаних авторів. Ви можете використати ключові слова, щоб знайти релевантний контент. 
Як конкретні, так і абстрактні запити можуть дати багато цікавих результатів.

 - Поширення своїх робіт

Якщо хочете, щоб ваші роботи мали більше охоплення, покажіть їх на Pinterest. При цьому ви можете використовувати одну 
загальну дошку для всіх творів або зробити окремі для кожного проєкту. В обох випадках користувачі бачитимуть і поширюватимуть 
ваші піни. Але не перестарайтеся із самопросуванням, аби не відлякати тих, хто цікавиться вашими роботами.

Найкраще у можливості ділитися своїми проєктами на Pinterest — те, що його алгоритми пропонують користувачам схожі зображення 
на основі їхніх уподобань. Це означає, що ваші роботи охоплять ширшу аудиторію, яка може не знати про вас. Все завдяки тому, 
що Pinterest постійно показує ваш контент новим користувачам.

- Нетворкінг

Представники різних креативних напрямів мають акаунти на Pinterest, що дозволяє легко підтримувати зв’язок зі спільнотою. 
Відстеження творчості інших талановитих авторів і спілкування з ними — чудовий спосіб привернути увагу. Завдяки цьому ви
можете знаходити нові можливості та варіанти колаборацій за межами вашої мережі.

Шукайте дошки тематичних груп, щоб продемонструвати свої роботи разом з іншими талановитими творцями. Участь у колабораціях 
— хороший спосіб поділитися своєю творчістю з ширшою аудиторією.

{% include imgur src="KC9LbHZ.jpg" alt="Photo courtesy of olivia mew(CC No Derivatives)" %}

### Кілька важливих порад для креаторів у Pinterest

- Додавайте описи

Pinterest працює як пошукова система для зображень. Тому для кращої позиції серед пошукових результатів варто доповнити 
описом кожен з ваших пінів. Поясніть їх у 100-150 символах, використовуючи декілька ключових слів, і спробуйте зробити 
підписи конкретнішими.

- Обирайте правильний розмір

Зазвичай вертикальні піни працюють краще, ніж горизонтальні. Це пов’язано з тим, як вони відображаються на платформі. 
Щоб ваші піни приносили кращу взаємодію, важливо дотримуватися співвідношення сторін 2:3. Ви можете використовувати стандартний 
розмір пінів 1000×1500 пікселів, але варіанти 600×900, 1200×1800 або 2000×3000 пікселів також підійдуть.

- Налаштуйте свій акаунт

Не забудьте додати головну інформацію до розділу про себе, завантажити зображення профілю та залишити посилання на свій 
сайт або портфоліо. Завдяки цьому ви виглядатимете як професіонал, а ваш обліковий запис викликатиме більше довіри й даватиме 
людям можливість зв’язатися з вами, якщо їм сподобаються ваші роботи.

- Створюйте піни

Важливо регулярно публікувати новий контент, щоб люди розуміли, що ви активні та маєте чим поділитися. Найпопулярніші дошки 
регулярно оновлюються, тому користувачі постійно бачать нові зображення. Pinterest рекомендує створювати мінімум 3 і 
максимум 25 пінів на день.

{% include imgur src="jaZ1za9.png" alt="Photo courtesy of olivia mew(CC No Derivatives)" %}

Pinterest — чудова платформа для пошуку і впорядкування зображень, але вона також пропонує багато інших можливостей, які 
часто не помічають. Вона може допомогти вам демонструвати й просувати свої роботи, охоплювати нову аудиторію та налагоджувати 
контакти з професійною спільнотою. Приділіть трохи часу вивченню Pinterest і його функцій, щоб отримувати максимум користі 
від цієї платформи.






