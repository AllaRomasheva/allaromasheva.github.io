---
title: Баугауз. Філософія, основні принципи й ідеї
description: До сьогодні баугауз вважається одним із найвизначніших дизайн-стилів всіх часів. Поєднуючи естетику з функціональністю, він допомагає створювати форми, які привносять красу в будь-який креативний проєкт.
lang: uk
category: uk
source:
    name: depositphotos
    url: https://blog.depositphotos.com/ua/baugauz.html
author:
    name: Nadiia Chervinska
    url: https://blog.depositphotos.com/ua/baugauz.html
image:
    path: https://i.imgur.com/UcOC2of.jpg
    width: 800
    height: 400
---

Протягом 20-го століття різні авангардні течії впливали на розвиток сучасного мистецтва. У той час як багато з них 
зосереджувалися на живописі, баугауз охоплював широкий спектр жанрів, матеріалів і дисциплін. До сьогодні баугауз вважається 
одним із найвизначніших дизайн-стилів всіх часів. Поєднуючи естетику з функціональністю, він допомагає створювати форми, 
які привносять красу в будь-який креативний проєкт.

Завдяки адаптивності баугауз можна використовувати для різних дизайнерських завдань — від дописів у соцмережах та розсилок 
до ілюстрацій і брендингу. Якщо ви прагнете експериментувати у візуальній комунікації та привертати увагу людей, спробуйте 
естетику баугаузу! Прочитайте статтю, щоб дізнатися більше про цей культовий рух й інтегрувати його елементи у свої креативні 
проєкти.

### Що таке баугауз?

Розвиток дизайнерського руху баугауз пов’язаний з установою Державний Баугауз у Німеччині. Архітектор Вальтер Ґропіус 
заснував цю школу у 1919 році, через шість місяців після завершення Першої світової війни. Він мав намір створити радикально 
новий стиль дизайну та архітектури, який би допоміг реконструювати повоєнне суспільство. Хоча школа Баугауз проіснувала 
лише 14 років, вона започаткувала потужний рух, який змінив хід історії мистецтва, суттєво вплинувши на графічний дизайн, 
архітектуру, дизайн інтер’єру та меблів.

{% include imgur src="qBXCyp4.jpg" alt="Photo courtesy of olivia mew(CC No Derivatives)" %}

Як архітектор Ґропіус використав у назві школи німецьке слово bau, що означає “будувати”. Але його цікавила не лише архітектура. 
Ґропіус прагнув об’єднати всі види мистецтва і ремесел під одним дахом і заснувати школу, яка б використовувала всеосяжний 
підхід до мистецтва. Поєднання багатьох художніх напрямів повинно було створити Gesamtkunstwerk — комплексний твір мистецтва. 
В результаті багато видів мистецтва могли впливати один на одного, а не існувати окремо в різних напрямах живопису, скульптури 
та архітектури. Такий підхід є однією з причин того, що рух баугаузу суттєво вплинув на широкий спектр галузей. Чимало 
відомих художників і дизайнерів здобули освіту у школі Баугауз. Разом вони створили новий напрям сучасного мистецтва, що 
характеризується унікальним підходом до різних форм дизайну.

У 1933 році школу закрили через погрози з боку нацистського режиму, її директори та персонал покинули Німеччину. 
Емігрувавши в інші частини світу, викладачі допомогли поширити філософію баугаузу і перетворити його на всесвітній рух. 
Сьогодні баугауз відомий своїм особливим стилем і постійним впливом на сучасний дизайн.

{% include imgur src="R2SSCJi.jpg" alt="Photo courtesy of olivia mew(CC No Derivatives)" %}

### Філософія і дизайн-принципи баугаузу

#### 1. Функціональність

Основний девіз руху баугауз — “Форма слідує за функцією”. Це означає створення сучасного і вишуканого дизайну з акцентом 
на функції всіх елементів. Хоча в баугаузі форма об’єкта має допомагати його функції, візуальні компоненти залишаються 
естетично привабливими. Завдяки відмові від використання зайвих орнаментальних елементів представники баугаузу прагнули 
передати природу об’єктів. Іншими словами, баугауз ґрунтується на простій філософії без надмірностей, яка ставить на перше 
місце функціональність, а не естетику заради естетики.

#### 2. Мінімалізм

Напевно, ви чули вислів “менше означає більше” (less is more). Він належить Місу ван дер Рое, впливовому архітектору та 
останньому директору школи Баугауз. Ключовою особливістю дизайну в стилі баугауз була простота. Митці цього напряму прагнули 
зробити свою роботу зрозумілою незалежно від того, над чим вони працювали: типографікою, дизайном плакатів, ілюстрацією 
чи чимось іншим. Спосіб досягнути доступності, практичності та збереження естетичної цінності полягав у простоті. 
Для створення краси в простоті використовували білий простір, прямі, але драматичні форми та базові кольори.

{% include imgur src="gRjfum4.jpg" alt="Photo courtesy of olivia mew(CC No Derivatives)" %}

#### 3. Інновації

Ідеї були так само важливі для баугаузу, як і власне дизайнерська робота. Цей рух вимагав розробки нових методів створення 
дизайну. Метою був пошук свіжих підходів та альтернативних способів мислення. Представники баугаузу вірили, що інноваційні 
шляхи навчання і творчості повинні впливати на те, як ми сприймаємо і розуміємо світ. Інновації все ще залишаються важливим 
аспектом сучасного дизайну, що йде пліч-о-пліч з креативністю. Якщо ми хочемо розробляти оригінальні концепції та кращі 
рішення, дизайн повинен постійно орієнтуватися на інновації.

#### 4. Об’єднання художника й ремісника

Велика ідея Ґропіуса полягала в тому, щоб знищити бар’єр між ремісниками та художниками. Він мав намір створити “гільдію 
ремісників”, об’єднавши всі творчі напрями під одним дахом. Школа надавала однакового значення і важливості друкарству, 
текстилю, ткацтву, металу, столярству, а також образотворчому мистецтву і теорії.

{% include imgur src="dxDbQYA.jpg" alt="Photo courtesy of olivia mew(CC No Derivatives)" %}

### Ключові елементи стилю баугауз

#### 1. Експериментальний макет

Представники стилю баугауз розробили новий підхід до макетування. Вони експериментували з альтернативним розміщенням об’єктів, 
кутами та білим простором. Новий метод макетування подарував відчуття свободи у творчості, яке мало вплив на графічний 
дизайн протягом наступних десятиліть.

#### 2. Геометричні форми

Філософія стилю баугауз значною мірою спиралася на прості геометричні форми, що робили акцент на функціональності. Митці 
використовували обтічний геометричний дизайн з кількома додатковими деталями. Як декор іноді додавали абстрактні форми та 
фігури. Оскільки технології й автоматизація були важливими елементами баугаузу, геометричні форми візуально репрезентували 
технічне мислення, характерне для того часу.

{% include imgur src="jNWDguB.jpg" alt="Photo courtesy of olivia mew(CC No Derivatives)" %}

#### 3. Основні колірні схеми

У колірних схемах баугаузу, що підкреслюють мінімалізм і простоту, часто представлені такі основні кольори, як білий, сірий 
і бежевий, а також яскраві червоний, жовтий або синій. Це повертає нас до суті простоти, водночас створюючи естетичну 
цінність завдяки контрастному поєднанню різних кольорів. Хоча представники баугаузу використовували не тільки основні кольори, 
вони все ж переважали в більшості дизайн-проєктів.

#### 4. Акцент на технології

Оскільки рух баугауз полягав у поєднанні мистецтва та промисловості, творці зосереджувалися на пошуку нових інструментів, 
методів та перспектив, щоб їхня дизайнерська робота постійно розвивалася. Вони використовували широкий спектр сучасних та 
промислових матеріалів, зокрема скло, бетон, дерево та сталь. Митці баугаузу покладалися на нові можливості, створюючи 
серійні прототипи своїх робіт.

{% include imgur src="yFmSemo.jpg" alt="Photo courtesy of olivia mew(CC No Derivatives)" %}

### Висновок

Сказати, що рух баугауз вплинув на сучасний графічний дизайн, було б применшенням. Попри те, що сама школа проіснувала лише 
14 років, вона справила глибокий вплив на покоління креаторів по всьому світу, дозволивши переосмислити типографіку, 
макетування та використання кольору. Позачасові принципи філософії баугаузу досі зберігають актуальність, надихаючи графічних 
дизайнерів на експерименти з матеріалами та формами. Концепції баугаузу не випадково вважаються вічними, тож можете без 
вагань втілювати їх у своєму дизайні! Це допоможе вам створювати ефектні зображення та





