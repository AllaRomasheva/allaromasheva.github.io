---
title: 10 принципів дійсно якісного дизайну від Дітера Рамса
description: Брендбук – важливий елемент у формуванні сильного іміджу бренду. Його використовують для маркетингових кампаній, а також комунікації, створення продуктів і послуг.
category: uk
source:
    name: medium.com
    url: https://his.ua/ua/article/10-printsipiv-diysno-yakisnogo-dizaynu-vid-ditera-ramsa-ukrainian-edition_2019-03-06
author:
    name: medium.com
    url: https://his.ua/ua/article/10-printsipiv-diysno-yakisnogo-dizaynu-vid-ditera-ramsa-ukrainian-edition_2019-03-06
image:
    path: https://i.imgur.com/lG2Srkt.jpg
    width: 800
    height: 400
---

Протягом 40 років Дітер Рамс працював дизайнером в Braun. Можна стверджувати, що він виріс з компанією, адже влаштувався 
туди у 23 за рекомендацією друга. Згодом, у середині 60-х, стиль Braun став вважатися символом сучасності та прогресу, 
а завдяки зусиллям Дітера народилася особлива лаконічна монохромна естетика, що визначила розвиток дизайну на багато десятиліть.

Та у кінці 70-х років Дітер Рамс почав серйозно турбуватися з приводу навколишнього світу, в одному з інтерв'ю дизайнер 
взагалі назвав його «темною суміщу форм, кольорів і шумів». 

Розуміючи свою роль та покликання, він поставив собі одне дуже важливе питання: чи дійсно мій дизайн хороший? 
А оскільки хороший дизайн не можна виміряти звичними для нас методами, Рамс спробував викласти на папері десять 
найважливіших принципів по-справжньому гарного дизайну.

### 1. Хороший дизайн повинен бути інноваційним

Можливості для створення чогось нового ще не вичерпані, і технологічний розвиток постійно пропонує нові. Та інноваційний 
дизайн завжди розвивається в тандемі з інноваційною технологією, і не може бути просто самоціллю.

{% include imgur src="ozDvqcn.png" alt="Photo courtesy of olivia mew(CC No Derivatives)" %}

Соковитискач Braun MPZ21 (1972). Дизайнер: Дітер Рамс

### 2. Хороший дизайн робить продукт корисним

Продукти купують, щоб ними користуватися. Продукт повинен відповідати певним вимогам, не тільки функціональним, але також 
психологічним і естетичним. Хороший дизайн підкреслює користь продукту і нехтує всім, що зменшує її.

{% include imgur src="Sgd3B4b.png" alt="Photo courtesy of olivia mew(CC No Derivatives)" %}

Радіо Braun RT20 (1961). Дизайнер: Дітер Рамс

### 3. Хороший дизайн повинен бути естетичним

Естетичні якості продукту є неодмінною (умовою) частиною тієї користі, яку він несе. Продукти, які ми використовуємо з 
дня на день впливають на нашу особистість і добробут. І тільки предмети в хорошому виконанні можуть радувати око.

{% include imgur src="VtZyrAF.png" alt="Photo courtesy of olivia mew(CC No Derivatives)" %}

Радіо Braun T1000 (1963). Дизайнер: Дітер Рамс

### 4. Хороший дизайн робить продукт зрозумілим

Такий дизайн прояснює структуру продукту. Що ще краще, він може змусити продукт говорити за себе. А в кращому випадку, 
він взагалі не потребує роз'яснень.

{% include imgur src="2SE1Sl4.png" alt="Photo courtesy of olivia mew(CC No Derivatives)" %}

Запальничка Braun T2 (1968). Дизайнер: Дітер Рамс

### 5. Хороший дизайн повинен бути непомітним

Продукти, які служать на користь якоїсь мети схожі на інструменти. Вони не грають роль прикрас або творів мистецтва. 
Тому їх дизайн повинен бути нейтральним і стриманим, щоб залишилося місце для самовираження його користувача.

{% include imgur src="0g5pFQk.png" alt="Photo courtesy of olivia mew(CC No Derivatives)" %}

Акустична система L450, котушковий магнітофон TG60 та контрольна панель TS45.
Дизайнер: Дітер Рамс для Braun (1962-64)

### 6. Хороший дизайн повинен бути чесним

Він не робить продукт більш інноваційним, сильнішим або більш цінним, ніж він є насправді. Він не намагається маніпулювати 
споживачем і не обіцяє того, що не може дати.

{% include imgur src="cC4yNoF.gif" alt="Photo courtesy of olivia mew(CC No Derivatives)" %}

Крісло. Проект 620 (1962). Дизайнер: Дітер Рамс для Vitsœ

### 7. Хороший дизайн не старіє

Він уникає моду, тому ніколи не вийде з неї. На відміну від модного дизайну, хороший дизайн буде актуальний довгі роки, 
навіть в умовах сьогоднішнього "одноразового" суспільства.

{% include imgur src="5v1xknX.png" alt="Photo courtesy of olivia mew(CC No Derivatives)" %}

Калькулятор ET 66. Дизайнер: Дітер Рамс та Дітріх Любс для Braun (1987)

### 8. Хороший дизайн ретельно опрацьований до найдрібніших деталей

В хорошому дизайні ніщо не випадково і не зроблено навмання. Турбота і точність в процесі дизайну демонструють повагу до 
користувача.

{% include imgur src="EDJ2bwH.png" alt="Photo courtesy of olivia mew(CC No Derivatives)" %}

606 Універсальна система полиць. (1960). Дизайнер: Дітер Рамс для Vitsœ

### 9. Хороший дизайн повинен бути чистим (екологічним)

Дизайн робить важливий внесок у збереження навколишнього середовища. Він допомагає зберегти ресурси, а також мінімізувати 
фізичне і візуальне забруднення навколишнього середовища протягом всього терміну служби продукту.

{% include imgur src="h13Cd4p.png" alt="Photo courtesy of olivia mew(CC No Derivatives)" %}

Радіо Braun TP1 (1959). Дизайнер: Дітер Рамс

### 10. Гарного дизайну повинно бути якомога менше

Менше значить краще, адже хороший дизайн зосереджений лише на суттєвих деталях. В такому випадку продукт не буде перевантажений 
несуттєвими якостями. Повертайтеся до чистоти, повертайтеся до простого.

{% include imgur src="trkuGcB.png" alt="Photo courtesy of olivia mew(CC No Derivatives)" %}

Акустична система Braun L2 (1958). Дизайнер: Дітер Рамс

### Висновок : 

Менше, але краще – тому що це дозволяє сконцентруватися на суттєвих аспектах та завданнях продукту. Назад до чистоти, 
назад до простоти.






