---
title: Путівник кольором
description: Як тільки ви зрозумієте значення кольорів, ви зможете створювати ефектний дизайн, який викликає правильні емоції.
lang: uk
category: uk
source:
    name: www.adobe.com
    url: https://www.adobe.com/ua/creativecloud/design/discover/color-meaning.html
author:
    name: Aliza Ackerman
    url: https://alizaackerman.com/
image:
    path: https://i.imgur.com/q7wKiHo.jpg
    width: 800
    height: 400
---

### Все, що необхідно для вибору виграшної колірної схеми.

Одним із захопливих аспектів теорії кольорів є психологія кольору, яка пояснює, як люди сприймають кольори та які значення 
їм надають. Колір впливає на почуття, які виникають від продукту, на процес прийняття рішення й на те, як ви сприймаєте 
повідомлення.

Колір – це потужний інструмент для художників і дизайнерів, тому розуміння того, як використовувати його, є вірним способом 
досягти успіху. Бажаєте створити новий дизайн логотипу або розробити макет домашньої сторінки сайту? Розуміючи значення 
кольорів та асоціацій, які вони викликають, ви зможете підібрати найкращі кольори, щоб розповісти свою історію.

### Створюйте роботи з усіма кольорами веселки.

#### Червоний

Червоний – дуже сильний колір, який викликає як позитивні, так і негативні асоціації. З позитивної сторони червоний колір 
символізує силу, пристрасть, впевненість. Але він також може викликати агресивні емоції, як-от гнів, тривогу, або почуття 
небезпеки. Це не означає, що ви повинні повністю уникати червоного кольору – кожне його значення може мати сильний вплив 
і використовуватися у ваших інтересах.

Червоний – дуже сильний колір, який викликає як позитивні, так і негативні асоціації. З позитивної сторони червоний колір 
символізує силу, пристрасть, впевненість. Але він також може викликати агресивні емоції, як-от гнів, тривогу, або почуття 
небезпеки. Це не означає, що ви повинні повністю уникати червоного кольору – кожне його значення може мати сильний вплив 
і використовуватися у ваших інтересах.

Червоний може підштовхнути людей до швидшого прийняття рішень. Майже кожна торгова марка швидкого харчування має червоний 
колір у своїй колірній палітрі, тому що він викликає фізичну реакцію, що робить людей голоднішими і стимулює апетит. 
Також компанії часто обирають червоний колір, щоб повідомити про розпродаж, тому що цей колір додає повідомленню ефекту 
терміновості.

{% include imgur src="a9c5Gof.jpg" alt="Photo courtesy of olivia mew(CC No Derivatives)" %}

#### Помаранчевий

Помаранчевий – яскравий і енергійний колір. Щастя, гра, задоволення, сила та захоплення – всі ці емоції можна додати до 
свого бренду або повідомлення за допомогою помаранчевого кольору. Багато технологічних брендів використовують помаранчевий 
колір, оскільки він передає оптимізм і юнацьку енергійність – те, що потрібно новому технологічному проекту.

#### Жовтий

Жовтий колір асоціюється з бадьорістю та додає свіжості вашій палітрі. «Це дуже сильний колір, який дійсно привертає увагу, 
тому я використовую його в основному, щоб зробити акцент», – каже Акерман. Подібно до червоного кольору він також може 
діяти як сигнал у попередженнях і насичених інформаційних повідомленнях.

{% include imgur src="e8jF11P.jpg" alt="Photo courtesy of olivia mew(CC No Derivatives)" %}

#### Зелений

Зелений – один з найбільш універсальних кольорів у колірному колі, завдяки широкому використанню в повсякденному житті. 
Гроші, дерева, їжа та світлофори мають цей колір, а вибраний вами відтінок зеленого може передати дуже різні повідомлення. 
Його зв’язок із природою може надати вашому бренду натуральної їжі або студії йоги зв’язку з органічністю та здоров’ям, 
тоді як більш яскравий відтінок часто використовується у фінансових програмах. «М’який відтінок зеленого кольору може 
бути заспокійливим і розслаблюючим, в той час як яскравий відтінок є більш освіжаючим та енергійним», – додає Акерман.

#### Синій

Синій – це заспокійливий, розслаблюючий та дружній колір. У багатьох випадках це безпрограшний, універсальний вибір, який 
може вказувати на професійність або доброзичливість залежно від способу його використання. Синій – це надійний колір, і 
багато брендів у всіх галузях промисловості використовують його для створення позитивного іміджу.

З іншого боку синій колір може викликати смуток, і в англійський мові існують словосполучення, де слово «синій» (blue) 
означає сумні емоції, наприклад «feeling blue» (сумувати) або «having the blues» (перебувати у зневірі). Частково це 
відбувається тому, що у колірному спектрі синій знаходиться на стороні холодних кольорів, на відміну від теплих кольорів, 
зокрема червоного та помаранчевого. Але знову ж таки, різні відтінки синього викликають різні емоції; майте це на увазі 
під час вибору палітри.

#### Фіолетовий

«Фіолетовий – дуже елегантний колір. Він асоціюється з лояльністю, тому коли ви хочете завоювати довіру, фіолетовий колір 
є чудовим варіантом», – каже Акерман. Крім довіри, фіолетовий колір часто викликає почуття таємничості. Цей насичений 
колір є традиційно жіночним і здавна пов’язаний з королівськими багатствами та розкішшю.

Історичне значення кольору не повинне впливати на спосіб його використання, але необхідно усвідомлювати, що асоціації, 
які глибоко закріпилися в свідомості та підсвідомості, можуть ненавмисно змінити вплив вашого повідомлення.

{% include imgur src="JncMRKu.jpg" alt="Photo courtesy of olivia mew(CC No Derivatives)" %}
 
#### Рожевий

«Багато брендів, які орієнтовані на жіночу аудиторію, використовують рожевий колір», – каже Акерман. Водночас ніжний та 
грайливий, рожевий є потужним кольором, який часто викликає думки про пристрасть, любов і молодість. Інтенсивний 
яскраво-рожевий колір надає ефекту терміновості, а мінімалістський сірувато-рожевий є більш заспокійливим і нейтральним.

Рожевий є чудовим прикладом того, як може з часом змінюватися значення кольору у суспільстві. Колись рожевий вважався 
«хлопчачим» кольором, а зараз він значною мірою асоціюється з жіночністю.

#### Білий

Білий колір часто символізує простоту, непорочність і чистоту. Білий колір, який часто використовується для надання 
контрастності, має чистий, нейтральний відтінок, який не перевантажує ваш дизайн. «Саме він надає відчуття вільного 
простору навколо елементів і допомагає виділити елементи, до яких потрібно привернути більше уваги», – каже Акерман.

#### Коричневий

Нейтральний і природний, коричневий колір «викликає якісь теплі почуття та відчуття безпеки», – каже Акерман. Це земляний 
колір, який беззаперечно асоціюється з елементами природи. Якщо необхідно викликати почуття, що продукція є органічною 
та корисною, найкращим варіантом буде додати коричневий колір до своєї палітри.

#### Сірий

Сірий як справді нейтральний відтінок майже завжди використовується як додатковий колір або акцент. Його можна використовувати, 
щоб додати мінливих кольорів, доповнити будь-який колір, або як фон стриманого відтінку. Намагайтеся не використовувати 
багато сірих відтінків в дизайні, оскільки це може порушити баланс, і нейтральна картинка стане похмурою та нецікавою.

{% include imgur src="l4JiGcU.jpg" alt="Photo courtesy of olivia mew(CC No Derivatives)" %}

#### Чорний

Чорний – це потужний колір, який додає вашому повідомленню серйозності та сили. За помірного використання чорний колір 
може надати вашому дизайну витонченого й мінімалістського вигляду. Чорний фон стає все більш популярним у веб-дизайні, 
але будьте обережні, щоб це не зробити інтерфейс занадто темним і важким для сприйняття.

Безумовно, бувають випадки, коли використання насиченого чорного кольору стає найкращим способом розповісти вашу історію. 
Якщо вам потрібно додати виразності або витонченості й серйозності дизайну, чорний колір – це безпрограшний класичний варіант.

### Поради щодо вдосконалення навичок з вибору кольорів.

#### У різних культурах кольори мають різне значення.

Ми любимо думати про колір як про універсальну мову, але це не завжди так. Кольори не завжди сприймають однаково у різних 
культурах і країнах. «В американській культурі білий колір символізує чистоту, непорочність і простоту. Але в Китаї білий 
колір асоціюється зі смертю, і люди вдягають одяг білого кольору на похорони», – зауважує Акерман. Якщо ви розробляєте 
дизайн для світової аудиторії, дізнайтеся, як сприймають кольори в інших культурах, щоб уникнути випадкового надсилання 
неправильного повідомлення.

{% include imgur src="SkiulVw.jpg" alt="Photo courtesy of olivia mew(CC No Derivatives)" %}

#### Відтінок має настільки ж велике значення, як і сам колір.

Існує три характеристики кольору: відтінок, насиченість і яскравість. При виборі колірної палітри відтінок і тон кольору 
мають таке ж велике значення, як і обраний колір. Темно-синій колір – це колір сміливості, сили й мужності, а світло- або 
ніжно-синій є повітряним, яскравим і молодим. При виборі кольору подумайте про безліч різних відтінків, які він має, і 
про різні настрої, які ці відтінки можуть створити.

Для дизайну UX Акерман часто вибирає більш м’які відтінки, особливо якщо мова йде про чорний або білий кольори. 
«Я зменшую яскравість чистого чорного або білого кольорів на пару пунктів. Я завжди намагаюся використовувати м’який сірий
або біло-сірий кольори, тому що вони краще сприймаються людським оком, особливо на екранах».

#### Експериментуйте з комбінаціями кольорів.

Кольори можуть набути нового значення, якщо їх поєднати. Комбінації кольорів можуть покращити ваше повідомлення, відвернути 
увагу від нього або надати йому зовсім новий зміст; найкращий спосіб навчитися правильно вибирати палітру для роботи – 
експериментувати. Спробуйте генератор палітри кольорів від Adobe, щоб створити власну колірну схему та дізнатися про 
взаємозв’язок між різними комбінаціями кольорів.

Якісний дизайн починається з розумної теорії кольорів. Тепер, коли ви знаєте психологію кольорів, ви готові налаштувати 
колірне коло для роботи над власним дизайном.



 

 

