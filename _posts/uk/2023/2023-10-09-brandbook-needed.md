---
title: Що таке брендбук і навіщо він потрібен?
description: Брендбук – важливий елемент у формуванні сильного іміджу бренду. Його використовують для маркетингових кампаній, а також комунікації, створення продуктів і послуг.
category: uk
source:
    name: blog.depositphotos.com
    url: https://blog.depositphotos.com/ua/shho-take-brendbuk.html
author:
    name: Марія Сібірцева
    url: https://blog.depositphotos.com/ua/shho-take-brendbuk.html
image:
    path: https://i.imgur.com/cyntoJD.jpg
    width: 800
    height: 400
---

Брендбук – важливий елемент у формуванні сильного іміджу бренду. Його використовують для маркетингових кампаній, а також 
комунікації, створення продуктів і послуг.

Щоб зрозуміти, що собою являє цей інструмент, ми розглянемо найкращі приклади брендбуків від компаній. 
Крім цього, поділимося порадами, які допоможуть вам створити власний ефективний брендбук.

### Що таке брендбук?

Брендбук – це набір рекомендацій з візуального стилю компанії з прикладами й ілюстраціями. Він містить вдалі й невдалі 
варіанти дизайну та розміщення логотипа; шрифти, кольори й візерунки для оформлення; приклади графіки для різноманітних 
цілей, наприклад, створення сайтів, візитівок й сувенірів.

### Навіщо потрібен брендбук?

Брендбук систематизує інформацію про компанію, що дозволяє співробітникам та іншим зацікавленим особам швидко знаходити 
потрібні відомості про неї. Завдяки брендбуку у кожного члена команди є уявлення про головну місію, стандарти й цінності 
компанії. Ця інформація також доноситься до ЗМІ, фрілансерів й аутсорсингових агенцій під час співпраці над проєктами. 
Такий підхід допомагає створити динамічну корпоративну культуру.

### Переваги створення брендбука

Створення чітких рекомендацій з візуального стилю допомагає зробити ваш бренд впізнаванішим. Вони є ключовим інструментом, 
який забезпечує послідовність у комунікації компанії. Бренди можуть розвиватися й змінюватися з часом і без них, але деякі 
зміни здатні зашкодити репутації компанії.

Брендбук містить всю інформацію про айдентику вашого бренду, яка дозволяє створювати потужні маркетингові кампанії, виходити 
на нові ринки й розвиватися у різних напрямах. Співробітники можуть звертатися до нього щоразу, коли їм потрібно укріпити 
імідж бренду при підготовці нових проєктів.

{% include imgur src="ITwke9t.jpg" alt="Photo courtesy of olivia mew(CC No Derivatives)" %}

Завдяки брендбукам клієнти можуть дізнатися більше про обраний бренд. Це дає компанії можливість налагодити з ними більш 
довірчі відносини й персоналізувати їхній досвід. Так шанси на те, що клієнти знову виберуть саме даний бренд, збільшуються.

### Головні елементи брендбука

- Логотип і логобук;
- Базова палітра кольорів;
- Типографіка;
- Візуальний ряд;
- Голос бренду (Tone of voice), що визначає стиль спілкування з цільовою аудиторією.

### Поради зі створення ефективного брендбука

- Вивчіть свою цільову аудиторію й орієнтуйтеся на неї.
- Чим простішим і зрозумілішим буде ваш брендбук, тим краще.
- Використовуйте фірмовий стиль в оформленні брендбука.
- Пам’ятайте про те, що брендбук має допомагати іншим у вирішенні завдань.
- Залучіть до створення брендбука своїх співробітників.

### 10 чудових прикладів брендбуків для натхнення

#### NASA

Графічні стандарти NASA – прекрасний приклад успішного брендбука. На 220 сторінках цієї детальної інструкції є декілька 
варіантів розміщення, використання кольорів і додаткового оформлення логотипа NASA.

{% include imgur src="AnJxQmG.png" alt="Photo courtesy of olivia mew(CC No Derivatives)" %}

#### Netflix

У компанії Netflix досить простий логотип і окремий набір правил, що регулює його розміщення. Як видно на зображеннях знизу, 
компанія регламентує використання фірмового червоного кольору для свого логотипа й розташування у центрі, де б він не 
використовувався.

{% include imgur src="2BXmWRY.png" alt="Photo courtesy of olivia mew(CC No Derivatives)" %}

#### Cisco

В інтерактивному онлайн-брендбуці Cisco представлена корпоративна ідеологія, стратегія й місія. Також у ньому доступний 
фірмовий шрифт CiscoSans. Хочете дізнатися більше про палітру кольорів компанії? У Cisco є окрема сторінка, присвячена 
цій темі.

{% include imgur src="TBMi6fR.png" alt="Photo courtesy of olivia mew(CC No Derivatives)" %}

#### Coca-Cola

Яскравий розгонистий шрифт Coca-Cola є однією з характерних ознак брендбука компанії. Червоний і білий кольори – головні 
акценти логотипа. Компанія контролює його використання й має чіткі правила щодо розміщення й розміру.

{% include imgur src="ger9o6O.png" alt="Photo courtesy of olivia mew(CC No Derivatives)" %}

#### Jamie Oliver Ltd

Компанія Джеймі Олівера має вичерпний гід з фірмового стилю, у якому описане розміщення логотипа на кухонному приладді. 
Також у ньому можна знайти велику палітру кольорів, причому кожен колір відсортований за продуктами, з якими його слід 
використовувати.

{% include imgur src="8BZ6C1j.png" alt="Photo courtesy of olivia mew(CC No Derivatives)" %}

#### Urban Outfitters

Гід Urban Outfitters вирізняється не тільки яскравими відтінками й цікавим tone of voice. Це відкрите звернення компанії 
до своєї цільової аудиторії. У брендбуці чітко окреслений тип клієнтів, яких шукають в Urban Outfitters.

{% include imgur src="fCViw1k.jpg" alt="Photo courtesy of olivia mew(CC No Derivatives)" %}

### На завершення

Брендбуки відіграють важливу роль у впізнаваності бренду й налагодженні відносин з клієнтами. Вони дають аудиторії уявлення 
про ваш бізнес і допомагають виділитися серед багатьох інших компаній у ніші.

Також брендбук буде дуже корисний для ваших співробітників, особливо тих, хто працює з візуальним стилем, наприклад, 
дизайнерів і команди маркетингу. Вони можуть звертатися до гіда щоразу, коли треба створити новий дизайн у фірмовому стилі 
компанії.

Брендбуком варто поділитися з усіма, кому він може знадобитися: з клієнтами, замовниками, співробітниками, партнерами. 
Надавши їм повний гід з вашої айдентики, ви зможете бути впевненими, що знаходитеся на одній хвилі з командою й клієнтами.

 

 


