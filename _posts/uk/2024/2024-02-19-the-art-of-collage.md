---
title: Мистецтво колажу
description: Поради зі створення унікальних графічних композицій і колекція з безкоштовними файлами 
category: uk
source:
    name: blog.depositphotos
    url: https://blog.depositphotos.com/ua/kreativni-kolazhi.html
author:
    name: blog.depositphotos
    url: https://blog.depositphotos.com/ua/kreativni-kolazhi.html
image:
    path: https://i.imgur.com/IydRsUC.jpg
    width: 800
    height: 400
---

У сучасному інтернеті, перенасиченому візуальним контентом, у вашого повідомлення є дуже мало часу, щоб привабити аудиторію, 
перш ніж вона переключиться на наступне. У цьому змаганні за увагу ефектні зображення є ключовим елементом. 
Але як же виділитися серед усього різноманіття ефектних фотографій і відео у мережі? Наша відповідь — креативні колажі.

Колажі можуть стати родзинкою вашої електронної розсилки, рекламної кампанії або комунікації у соцмережах. До того ж вам 
не треба створювати їх особисто, адже ми зібрали для вас спеціальну колекцію оригінальних колажів, які ідеально підійдуть 
для будь-якого формату. Перегляньте її й оберіть зображення для наступного захопливого проєкту!

- https://depositphotos.com/ua/folder/384714482.html?utm_source=blogcollection&utm_medium=blog&utm_campaign=The+Art+of+Collage

### Головне про мистецтво колажу

Як вид мистецтва колаж виник на початку минулого століття завдяки творчості таких відомих художників, як Пабло Пікассо, 
Анрі Матісс та Жорж Брак. Саме вони придумали термін “колаж”. Хоча художня техніка, яка передбачає використання різних 
матеріалів на кшталт паперу й тканини, існувала задовго до цього.

З появою цифрових технологій колаж вийшов за межі процесу вирізання та наклеювання вручну. Так з’явився цифровий колаж, 
який став ще більш експериментальним. На відміну від традиційного колажу, він створюється шляхом накладання різноманітних 
зображень і текстур. Для цього використовують такі програми, як Photoshop, Illustrator та багато інших застосунків.

{% include imgur src="ATlTNtD.jpg" alt="Photo courtesy of olivia mew(CC No Derivatives)" %}

### У чому полягає привабливість колажів

1. Унікальний характер. 
Обираючи колажі, можна бути певним, що ваш контент викликатиме інтерес, адже вони виглядають 
оригінально і містять багато різних елементів. Це змушує глядачів зупинити погляд і детальніше роздивитися цікавий дизайн.

2. Креативна свобода. 
Колаж — це смілива художня техніка, де майже немає творчих обмежень. З її допомогою можна створити буквально будь-який 
настрій чи втілити певну естетику. Це також чудовий спосіб втілити абстрактні концепції, які важко передати у буквальний 
спосіб.

3. Універсальність. 
Не варто думати, що колажі доречні лише у креативній сфері. Інтегрувати їх у свою комунікацію може буквально будь-який бренд. 
Як приклад можна навести рекламну кампанію ФІФА, де зробили ставку саме на цей підхід. Колаж дозволяє бренду показати себе 
з креативного боку.

4. Візуальний сторітелінг. 
Завдяки використанню різних зображень, у колажі можна створювати цілі історії, які ефективно залучатимуть глядачів і неодмінно 
викликатимуть у них емоційний відгук.

{% include imgur src="RbWg1cl.jpg" alt="Photo courtesy of olivia mew(CC No Derivatives)" %}

### Як бренди можуть використовувати колажі

- Друковані матеріали. Від банерів і флаєрів до плакатів і пакування — колажі стануть чудовим доповненням маркетингових 
повідомлень і допоможуть привернути до них увагу.

- Мерч. Як щодо того, щоб створити яскраві футболки, екосумки, канцелярію та будь-яку іншу сувенірну продукцію, прикрасивши 
її оригінальними колажами? Люди залюбки користуватимуться такими речами, що забезпечить вам безкоштовну рекламу.

- Комунікація у соцмережах. Користувачі соцмереж постійно споживають величезну кількість фото- і відеоконтенту. 
Запропонуйте їм щось свіже і оригінальне у вигляді креативного колажу.

- Еmail-розсилки. Подумайте, скільки листів зі стандартними зображеннями отримує ваша потенційна аудиторія. Використання 
небанального підходу до вибору візуального контенту може стати виграшною стратегією.

- Рекламні кампанії. На прикладі рекламної кампанії ФІФА ми бачимо, наскільки круто й сучасно можуть виглядати колажі. 
Подумайте, як ви можете використати цей формат для просування свого бренду або товару.

- Креативні проєкти. Оскільки креативні проєкти просто створені для творчих експериментів, важко знайти кращий спосіб для 
інтеграції колажів. Подивіться, як ми зробили це у гіді, присвяченому популярним естетикам.

{% include imgur src="xkSDT3a.jpg" alt="Photo courtesy of olivia mew(CC No Derivatives)" %}

### Поради зі створення креативних колажів

Також ви можете самостійно створити креативні цифрові колажі для будь-яких маркетингових цілей. Для цього вам необхідні 
лише зображення, котрі стануть основою майбутнього дизайну, і спеціальна програма. Потрібний візуальний контент ви завжди 
знайдете у бібліотеці Depositphotos, яка містить понад 270 мільйонів файлів. Помічником у створенні колажу може також бути 
наш безкоштовний інструмент для видалення фону зображень, котрий дозволяє ізолювати об’єкти буквально за лічені секунди.

#### 1. Визначтеся з темою
Тема — основа вашого дизайну, яка визначатиме вибір зображень, кольорів і композицію, а також задаватиме загальний настрій 
роботи. Почніть із загальної ідеї й зосередьтеся на асоціаціях, які вона викликає. Чудовими способами звузити тему й визначитися 
із загальним баченням буде проведення мозкового штурму.

#### 2. Створіть мудборд
Почавши працювати з асоціаціями, ви можете перейти до пошуку референсів і джерел натхнення. Це можуть бути зображення, 
матеріали (наприклад, газетні вирізки чи шматки тканини) — одним словом, все, що вписується у тему колажу і передає його 
настрій. Зібравши всі елементи, ви можете побачити цілісну картину.

#### 3. Оберіть релевантні кольори
Оскільки кольори здатні викликати різні емоції, до їхнього вибору варто підійти з усією серйозністю. Ознайомтеся з теорією 
кольору, щоб мати розуміння, які відтінки допоможуть вам створити потрібну атмосферу. Наприклад, коричневий колір викликає 
відчуття комфорту і надійності, а золотий асоціюється з владою та успіхом.

{% include imgur src="XDftAUI.jpg" alt="Photo courtesy of olivia mew(CC No Derivatives)" %}

#### 4. Продумайте композицію
Головну роль у створенні візуально привабливою композиції відіграє баланс. Йдеться про таке розміщення візуальних елементів, 
щоб жодна частина дизайну не виглядала перевантаженою чи, навпаки, порожньою. Щоб досягти цього, ви можете використовувати 
правило третин та білий простір, який дозволяє врівноважити “важкі” елементи.

#### 5. Додайте багатошаровості
Багатошаровість додає глибини й цікавості колажу, перетворюючи пласке зображення на тривимірну роботу. Щоб створити цей 
ефект, почніть з фонового шару, який стане основою для наступних елементів. Почніть додавати їх один за одним, створюючи 
об’єм і візуальну різноманітність.

#### 6. Експериментуйте з текстурами
Текстурні елементи створюють майже тактильні відчуття, які надають колажам унікального характеру. Обирайте різні текстури 
— від грубого бетону до ніжних квітів. І не бійтеся комбінувати їх, адже завдяки незвичайним поєднанням ваш дизайн виглядатиме 
значно ефектніше.

#### 7. Використовуйте спеціальні ефекти
За допомогою Photoshop ви можете створити особливу естетику у своєму колажі — від ретрофутуристичної до анімешної. Також 
ми радимо використовувати фільтри й маски для плавного накладання різних шарів у колажі, щоб кінцевий результат виглядав 
цілісно.

І остання порада: не стримуйте свою фантазію, адже колажі — простір абсолютної творчої свободи. Не бійтеся створити щось 
дивакувате. У таких роботах теж є своя привабливість. Не вірите? Тоді перегляньте ексклюзивну колекцію з найбожевільнішими 
пошуковими запитами у нашій бібліотеці — від банана з руками й ногами до чоловіка з головою коня.

{% include imgur src="G05WnMx.jpg" alt="Photo courtesy of olivia mew(CC No Derivatives)" %}

У сучасному цифровому світі вміння брендів привертати увагу та залишати незабутнє враження набуло нового значення. В цьому 
плані значення креативного візуального контенту важко переоцінити. Якщо ви знаходитесь у пошуку сміливих ідей для залучення 
аудиторії, спробуйте інтегрувати колажі у свою маркетингову комунікацію. Оберіть оригінальні зображення у нашій тематичній 
колекції або створіть власний унікальний дизайн за допомогою порад, описаних у цій статті.






