---
title: Трендова палітра кольорів на 2024 рік
description: Панівні колірні рішення, які надихнуть вас на створення чогось нового та креативного.
category: uk
source:
    name: komarov.design
    url: https://www.komarov.design/9-kolirnikh-triendiv-2024-roku/
author:
    name: komarov.design
    url: https://www.komarov.design/9-kolirnikh-triendiv-2024-roku/
image:
    path: https://i.imgur.com/lAoHKkI.jpg
    width: 800
    height: 400
---

Колір - один із найважливіших аспектів дизайну. І річ не лише в естетиці, колір — це інструмент, який дозволяє викликати
в аудиторії певні емоції. Колірні тренди відбивають панівні у світі настрої. Сьогодні ми розберемо, які відтінки будуть
актуальними у 2024 році. У цій статті ви точно знайдете колірні рішення, які надихнуть вас на створення чогось нового та
оригінального.

Якщо ви коли-небудь одягали рожеве, щоб підбадьоритися, або чорне, щоб відчути себе впевнено, ви знаєте, як сильно кольори
можуть впливати на наші емоції. Колірні тренди працюють аналогічним чином - популярні відтінки відображають настрої, які
переважають у світі.

{% include imgur src="GWT9yuT.jpg" alt="Photo courtesy of olivia mew(CC No Derivatives)" %}

Щоб визначити колірні тренди 2024 року, ми поспілкувалися з дизайнерами-фрілансерами, які працюють із тисячами малих 
бізнесів щороку та розуміють, куди рухається індустрія. Ми виявили, що компанії віддають перевагу колірним поєднанням, в 
яких відчуваються сила, виразність і впевненість — ознака того, що бренди готові до серйозних технологічних та соціальних 
змін.

Деякі кольорові тренди, наприклад, пікантний цитрус і яскрава жувальна гумка, вселяють віру в краще, бажання залишатися 
життєрадісними та безстрашними. Інші, наприклад, цифровий нуар та індустріальні сутінки, створюють більш темну та похмуру 
атмосферу.

### Розкішні нейтральні відтінки

Щоб викликати емоції кольори не обов'язково мають бути яскравими. Хоча такі відтінки, як білий, яєчна шкаралупа, бежевий, 
вівсяний, можуть здатися вам старомодними та надто стриманими, цей тренд доводить, що приглушена палітра може виглядати 
круто та впевнено.

{% include imgur src="yDKPAVR.png" alt="Photo courtesy of olivia mew(CC No Derivatives)" %}

Розкішні нейтральні кольори у поєднанні з м'якими, затишними текстурами та мінімальним дизайном, підходять брендам, які 
хочуть продемонструвати ультрасучасну вишуканість та невимушену елегантність. Вони завжди допомагали нам створювати чистий, 
простий дизайн у хаотичному світі високих технологій. Але у 2024 році нейтральні кольори будуть особливо шикарними, 
піднесеними та стильними, а не богемними чи натуральними.

{% include imgur src="q8Lw0Su.png" alt="Photo courtesy of olivia mew(CC No Derivatives)" %}

Цей тренд пов'язаний із відродженням мінімалізму в таких сферах, як мода, краса та дизайн інтер'єру, тому буде особливо 
актуальним для брендів цих галузей.

У 2023 році в TikTok домінувала естетика quiet luxury (тихої розкоші) та clean girl (макіяж без макіяжу): інфлюєнсери 
прагнули створити «дорогі» образи за допомогою нейтральних тонів та стриманого стилю. А стосовно домашнього декору 
Architectural Digest назвав цей тренд white chocolate minimalism (біло-шоколадний мінімалізм).

{% include imgur src="KM1amGs.jpg" alt="Photo courtesy of olivia mew(CC No Derivatives)" %}

### Яскрава жувальна гумка

Той самий Millenial pink («міленіальний рожевий»), але з яскраво вираженим характером. Цей тренд сягає корінням у “кітч”, 
який черпав натхнення в грайливих пастельних тонах епохи Y2K. Ажіотаж навколо Барбі спонукав бренди піти ще далі, тож у 
новому році палітра стане набагато яскравішою та насиченішою.

«2023 року світ охопила лихоманка Барбі, і вона досі не закінчується. Колір жуйки виглядає грайливим і харизматичним, 
що робить його універсальнішим, ніж дитячий рожевий (baby pink) або міленіальний рожевий (millenial pink). Яскравий відтінок 
відмінно підходить для цифрових додатків, і, можливо, саме тому багато хто з фінтех-компаній звертається до нього на знак 
протесту проти «задушливого» корпоративного світу традиційних банків». Імоджен Хілл, помічник креативного директора, 
99designs by Vista.

{% include imgur src="0AKdVce.png" alt="Photo courtesy of olivia mew(CC No Derivatives)" %}

Як і випливає з назви, відтінок жувальної гумки прийшов у дизайн прямісінько з магазину солодощів. Згадайте цукрові рожеві, 
блакитні та фіолетові кольори у поєднанні з вкрапленнями кислотного жовтого чи зеленого! Веселий, молодіжний та харизматичний, 
цей тренд може наповнити ваш бізнес радісним оптимізмом у складні часи.

{% include imgur src="yQw2yDS.jpg" alt="Photo courtesy of olivia mew(CC No Derivatives)" %}

### Цифровий нуар

Якби монітор комп'ютера був людиною і вибирав кольори для свого нового гардеробу, він зупинився б саме на цьому варіанті 
— похмурі, меланхолійні сірі відтінки від блідо-димчастого до вугільного. Цифровий нуар відбиває наші все більш непрості 
стосунки з технологічним прогресом.

{% include imgur src="WNI1YIB.jpg" alt="Photo courtesy of olivia mew(CC No Derivatives)" %}

Він виглядає суворим, без футуристичної химерності. За допомогою такої палітри кольорів ви можете представити свій бізнес 
сильним і міцним, тією кам'яною стіною, на яку клієнти можуть покластися в скрутну хвилину.

{% include imgur src="RsFtt9r.jpg" alt="Photo courtesy of olivia mew(CC No Derivatives)" %}

### Пікантні цитрусові

Хочете додати в дизайн родзинку? Яскраві пікантні відтінки зеленого та жовтого можуть надати бренду свіжого, грайливого 
вигляду (саме тому вони такі популярні серед виробників безалкогольних напоїв, наприклад, Fanta та 7Up використовували 
цитрусові відтінки у своїх ребрендингах 2023 року). Пікантна цитрусова палітра, що притягує погляд, ніби говорить клієнтам, 
що ми в захваті від свого продукту і нам не терпиться показати його вам.

{% include imgur src="YARHY0b.jpg" alt="Photo courtesy of olivia mew(CC No Derivatives)" %}

Пікантні цитрусові тони з'являються і там, де ми не очікуємо їх зустріти, — у таких сферах, як фінанси, продаж чи промисловість. 
У поєднанні з чорним та іншими нейтральними кольорами відтінки лайма та лимона надають традиційним продуктам сміливого 
та свіжого вигляду.

{% include imgur src="lHcQ6Ou.jpg" alt="Photo courtesy of olivia mew(CC No Derivatives)" %}

### Океанічні хвилі

Втомилися від проблем сучасного життя? Ця палітра кольорів наповнить вас похмурим спокоєм і відкриє перед вами нескінченні 
можливості глибокого синього океану.

{% include imgur src="mtwZ4qg.jpg" alt="Photo courtesy of olivia mew(CC No Derivatives)" %}

Пульсуючий синій нагадує хвилі, що накочують на берег, його доповнюють насичені помаранчеві й зелені кольори коралових рифів. 
Але ця палітра надихнута не безтурботним пляжним відпочинком. Океанічні хвилі - темніший і загадковий тренд. Він чудово 
спрацює для брендів, які хочуть, щоб їхні клієнти відчули повне занурення у захопливий, спокусливий, розкішний світ і 
постійно запитували себе... що ж ховається під водою?

{% include imgur src="M05qpD3.jpg" alt="Photo courtesy of olivia mew(CC No Derivatives)" %}

### Індустріальні сутінки

Уявіть собі помаранчевий відблиск вуличного ліхтаря, землисто-червоний колір обпаленої цегли, металічний блиск сталевих 
балок. Цей захопливий дух колірний тренд поєднує темні, криваво-червоні й помаранчеві відтінки з чорним, срібним і жовтим. 
Він протиставляє сувору міську естетику яскравим кольорам.

{% include imgur src="euzcSdP.jpg" alt="Photo courtesy of olivia mew(CC No Derivatives)" %}

В умовах зростаючої залежності від AI-інструментів та технологій, індустріальні сутінки привносять вогненну, яскраво виражену 
людську енергію в дизайн, який інакше міг би виглядати суворим та стерильним. Ця палітра — немов пульсуюча кров у венах 
вашого брендингу здатна зробити образ компанії більш приземленим, емоційним та душевним.

{% include imgur src="dqk298j.jpg" alt="Photo courtesy of olivia mew(CC No Derivatives)" %}

### Перламутр

Не плутайте з агресивними металіками, які були популярними торік! Перламутр це сині, фіолетові, зелені відтінки, вони 
переливаються і блищать. Ви могли зустрічати відлуння цього тренду в моді, наприклад, молочний манікюр. Він також пов'язаний 
з «містицизмом міленіалів» (любов до всього ненаукового — кристали, астрологія, таро), що виник на тлі пандемії. Як і 
однойменний мінерал, перламутровий тренд надає дизайну мрійливого, неземного, дорогого відтінку. Те, що потрібно для брендів, 
які прагнуть виглядати витонченими, але не дуже мінімалістичними.

{% include imgur src="uYozwT2.png" alt="Photo courtesy of olivia mew(CC No Derivatives)" %}

### Королівські відтінки

Якщо хтось і знає, як виділитися з натовпу, то це королі та королеви. У 2024 році, коли бренди та дизайнери прагнуть сміливого 
самовираження та експериментів, деякі з них надихаються традиційними королівськими відтінками — багатим фіолетовим, 
сміливим червоним, королівським синім і золотим.

{% include imgur src="3OT5G5k.jpg" alt="Photo courtesy of olivia mew(CC No Derivatives)" %}

Фіолетовий асоціювався з королівською владою ще з античних часів, коли багаті фінікійці здобували насичений сливовий колір 
із секреції морських равликів. Versace відродив його у своїй колекції весна-літо 2023 на Тижні моди в Мілані – італійський 
будинок моди використовував насичені відтінки фіолетового та індиго, щоб надати гламурний вигляд готичним аутфітам.

Це відмінна палітра кольорів для брендів, які хочуть, щоб їх продукти виглядали розкішними, бажаними й навіть ексклюзивними: 
ніби надаючи своїм клієнтам можливість відчути себе королівською особою.

{% include imgur src="taVLFQA.jpg" alt="Photo courtesy of olivia mew(CC No Derivatives)" %}

### Абрикосові відтінки

Завершує наш список абрикос — свіжа палітра помаранчевих відтінків, що символізують процвітання та життєву силу. Експерти 
WGSN назвали цей колір Apricot Crush і описали його як «вітамінний відтінок, що надає бадьорості та світиться здоров'ям 
й добробутом». Це позитивний, оптимістичний колір для брендів, які хочуть вселити в нас силу та впевненість, допомогти 
нам упоратися зі страхом невідомості.

{% include imgur src="rL7LdD9.jpg" alt="Photo courtesy of olivia mew(CC No Derivatives)" %}

І якщо ми торкнулися теми трендових персиково-помаранчевих відтінків, було б несправедливо не згадати нещодавно оголошений 
Pantone колір 2024 року, Peach Fuzz.

{% include imgur src="YGuEQ1u.jpg" alt="Photo courtesy of olivia mew(CC No Derivatives)" %}

Як і інші абрикосові відтінки, цей персиковий колір «відбиває наше природне прагнення близькості та єднання з іншими людьми», 
випромінює позитив і дає нам надію на мирне, щасливе майбутнє. Хоч Peach Fuzz і абрикосові відтінки сусіди на кольоровому 
колі, у кожного з них є свої особливості.

{% include imgur src="hT5Pa7D.png" alt="Photo courtesy of olivia mew(CC No Derivatives)" %}

У якомусь сенсі Peach Fuzz – це приглушена абрикосова версія. Він трохи світліший, набагато м'якший і не так впадає в око. 
Він ніжний, приємний і здатний зробити будь-який простір більш затишним. Якщо абрикосові відтінки — душа вечірки, то 
«Peach Fuzz» — це недільний ранок, що розслаблює, — обидва по-своєму свіжі.

Отже, 2024 рік стане роком пошуку правильних відтінків, які допоможуть брендам впевнено орієнтуватися в мінливому світі. 
Що б ви не обрали – яскравий цитрусовий логотип чи абрикосове пакування – будьте сміливими та вільними, не бійтеся виражати 
свою індивідуальність.

{% include imgur src="YOPsXqD.jpg" alt="Photo courtesy of olivia mew(CC No Derivatives)" %}













