---
title: Сайти для пошуку референсів та натхнення дизайнерам
description: Добірка крутих вебресурсів, які дизайнери можуть використовувати для пошуку класних референсів та збагачення свого дизайн-портфоліо.
category: uk
source:
    name: wizeclub.education
    url: https://wizeclub.education/blog/sajti-dlya-poshuku-referensiv-ta-nathnennya-dizajneram/
author:
    name: wizeclub.education
    url: https://wizeclub.education/blog/sajti-dlya-poshuku-referensiv-ta-nathnennya-dizajneram/
image:
    path: https://i.imgur.com/lWx5oYy.jpg
    width: 800
    height: 400
---

Для людей творчих професій пошук натхнення є невіддільною частиною їхньої роботи. Так, багато сучасних фотографів і блогерів, 
які працюють з візуалом, шукають його у Pinterest та Instagram, переглядаючи зображення, пов'язані з їхніми проєктами. 
А де надихатися дизайнерам? Ми створили добірку з 15 крутих вебресурсів, які дизайнери можуть використовувати для пошуку 
класних референсів та збагачення свого дизайн-портфоліо. Ці сайти дадуть вам необмежені можливості для творчості, адже 
допоможуть набратись ідей для нових креативних рішень, бути в курсі тенденцій та розвивати професійні навички.

### Behance

Почнемо з усім відомої “бехи” (так Behance між собою прозвали дизайнери). Це корисна онлайн-платформа та соціальна мережа 
для творчих особистостей. Тут дизайнери та креативники викладають свої роботи та проєкти, щоб отримувати відгуки і 
конструктивну критику. Ну і, звісно, всі учасники ком’юніті мають змогу переглядати чужі роботи, шукаючи в них натхнення.

Шукати референси на сайті дуже зручно, адже тут є фільтри (часові рамки, популярність, розташування, колірна палітра), 
які можна налаштовувати під свої потреби. Тут кожен дизайнер знайде практично все, що може знадобитися йому у творчому процесі.

{% include imgur src="3AFZzqT.jpg" alt="Photo courtesy of olivia mew(CC No Derivatives)" %}

адреса: https://www.behance.net/

### Uijar

Це дивовижна колекція сучасних дизайнів, де люди творчих професій отримають джерело натхнення, переглядаючи стильні і 
оригінальні вебсторінки, круті UI/UX рішення, захопливі ілюстрації, іконки, шрифти та динамічну анімацію. Всі представлені 
на сайті дизайни є практично реалізованими проєктами з посиланнями на реальні вебресурси.

Uijar має простий інтерфейс, організований за категоріями та колекціями, що робить пошук натхнення швидким, зручним та ефективним. 
Цей ресурс стане справжньою знахідкою для спеціалістів, які шукають прості та візуально приємні рішення взаємодії з продуктом 
для сайтів та додатків, а також для тих, хто прагне цього.

{% include imgur src="4MlLzWn.jpg" alt="Photo courtesy of olivia mew(CC No Derivatives)" %}

адреса: https://uijar.com/

### Dribbble

Це місце, де професіонали можуть показувати свої роботи та ділитися ідеями у форматі мініатюрних скетчів або анімацій.

Тут дизайнери знайдуть мистецтво у всіх його проявах: від логотипів та ілюстрацій до вебдизайну та користувацьких інтерфейсів. 
На сайті представлені проєкти найталановитіших і найкреативніших дизайнерів з усього світу. Будь-які роботи можна зберегти 
собі в галерею, щоб звернутися до них у потрібний момент для отримання нових ідей. Також, як і на інших подібних ресурсах, 
тут є можливість спілкуватися з колегами, ставити запитання та отримувати зворотний зв’язок.

{% include imgur src="vVvChQ0.jpg" alt="Photo courtesy of olivia mew(CC No Derivatives)" %}

адреса: https://dribbble.com/

### Pinterest

Це нескінченне джерело натхнення від тисячі талановитих дизайнерів і художників. Даний онлайн-сервіс і соціальна мережа 
дає змогу користувачам створювати і ділитися своїми ідеями у формі візуальних закладок (“пінів”). На Pinterest ви завжди 
будете в курсі останніх трендів у світі дизайну.

На сайті безліч категорій, серед яких дизайн, мода, мистецтво, інтер’єр, графіка, ідеї для ремонту тощо. Сервіс пропонує 
персоналізовані рекомендації та пропозиції ідеально відповідного контенту на основі ваших уподобань та інтересів. Кожен 
охочий може підписатися на цікаві користувацькі профілі та стежити за їхніми оновленнями.

{% include imgur src="y7MVsqe.jpgs" alt="Photo courtesy of olivia mew(CC No Derivatives)" %}

адреса: https://ru.pinterest.com/

### Awwwards

Даний ресурс — це справжній Лувр у світі  прикладів дизайнерських робіт. Ця онлайн-галерея присвячена найкращим і 
найцікавішим вебдизайнам. Тут можна знайти безліч надихаючих проєктів, а також отримати визнання своєї роботи видатними 
світовими вебдизайнерами.

Візуальні та функціональні характеристики сайтів-лауреатів подано у зрозумілому та цікавому форматі. Сайт пропонує розділи 
з останніми тенденціями, інсайтами та інтерв’ю від впливових дизайнерів, а також корисні статті про світ вебдизайну.

{% include imgur src="t4XZ7By.jpg" alt="Photo courtesy of olivia mew(CC No Derivatives)" %}

адреса: https://www.awwwards.com/

### Best Website Gallery

Це старанно дібрана галерея натхнення для преміального вебдизайну. Тут представлено понад 2000 вебсайтів, тому платформа 
використовує систему тегів для швидкого пошуку сайтів за стилем, особливостями, функціональністю та іншими параметрами.

Це старанно дібрана галерея натхнення для преміального вебдизайну. Тут представлено понад 2000 вебсайтів, тому платформа 
використовує систему тегів для швидкого пошуку сайтів за стилем, особливостями, функціональністю та іншими параметрами.

{% include imgur src="7oWmXlD.jpg" alt="Photo courtesy of olivia mew(CC No Derivatives)" %}

адреса: https://bestwebsite.gallery

### Cssdsgn

Це величезна колекція креативних та незвичайних вебсайтів, зручно систематизованих за роками та алфавітом. Попри те, що 
оновлення каталогу припинилося з 2019 року, дизайнери знайдуть тут різноманітні стилі, тренди і підходи у вебдизайні, а 
також детальну інформацію про кожен проєкт.

Вебресурс зручно організований за категоріями, тому знайти саме те, що вас цікавить, досить просто. Кожна категорія містить 
безліч проєктів, що відображають різні напрямки у дизайні. 

{% include imgur src="JJ1cQE5.jpg" alt="Photo courtesy of olivia mew(CC No Derivatives)" %}

адреса: https://www.cssdsgn.com

### Typewolf

Це великий онлайн-ресурс, який спеціалізується на типографіці та пов’язаних з нею візуальних рішеннях. Тут дизайнери 
знайдуть величезну колекцію сайтів різноманітних тематик з якісним дизайном та фірмовими шрифтами.

Шукати вебресурси можна за категоріями (наприклад, мода, подорожі, технології) або вводячи ключові слова в пошуковий рядок. 
Сайт фільтрує результати, щоб запропонувати найактуальніші та найцікавіші варіанти. Щотижня Typewolf представляє персональний 
вибір найбільш креативних дизайнів. Це забезпечує свіже натхнення і підштовхує користувачів до творчих експериментів.

{% include imgur src="SD4hPMP.jpg" alt="Photo courtesy of olivia mew(CC No Derivatives)" %}

адреса: https://www.typewolf.com/

### FontsIn Use

Даний ресурс являє собою досить цікаву базу зображень з різними шрифтами, нанесеними на різні поверхні та предмети. На 
картинках можна роздивитись, як той чи інший шрифт виглядає, наприклад, на футболці або на упакуванні. Це дозволяє дизайнерам 
побачити шрифт у реальних умовах і зрозуміти, як він може доповнити конкретний концепт або стиль. Ви просто вводите назву 
шрифту в пошукове поле, і система надає вам потрібні зображення. Круто, що тут є шрифт кирилиця. 

Цей ресурс є дуже корисним помічником для дизайнерів, адже він допомагає просто і швидко знайти нові та цікаві шрифти, 
які підходять для конкретних завдань та проєктів. FontsIn Use пропонує зручну систему пошуку: шукати можна за ключовими 
словами, категоріями або за ім’ям шрифту. Кожен шрифт, представлений на FontsIn Use, супроводжується історією та інформацією 
про його творців, особливості та історичний контекст. Це допомагає дизайнерам краще зрозуміти й оцінити шрифт, а також 
використовувати його з урахуванням відповідної естетики.

{% include imgur src="9aBdMOM.jpg" alt="Photo courtesy of olivia mew(CC No Derivatives)" %}

адреса: https://fontsinuse.com/

### Siiimple

Ідеальний ідейний натхненник для спеціалістів, які прагнуть навчитися створювати дизайн у стилі мінімалізму. Добірка 
цікавих сучасних прикладів вебдизайну постійно оновлюється і пропонує нові референси для поціновувачів простоти і лаконічності.

{% include imgur src="iqkbj0Z.jpg" alt="Photo courtesy of olivia mew(CC No Derivatives)" %}

адреса: https://siiimple.com/

### Siteinspire

Цей каталог референсів для дизайнерів вже понад півтори десятиліття щодня відбирає найцікавіші сучасні проєкти для своєї 
бібліотеки та надає до них вільний доступ до них. Всі референси розділені за категоріями, виходячи зі стилю, колірної 
палітри та інших параметрів, щоб допомогти дизайнерам знайти натхнення для своїх власних проєктів.

{% include imgur src="AKwJbD9.jpg" alt="Photo courtesy of olivia mew(CC No Derivatives)" %}

адреса: https://www.siteinspire.com/

### Httpster*

Ще одне чудове джерело натхнення для сучасних вебдизайнерів, де представлені найінноваційніші, найсміливіші та 
найоригінальніші вебсайти з усього світу. Референси вирізняються незвичайним візуальним та технічним виконанням. Httpster* 
пропонує просту систему пошуку, яка дає змогу вам шукати веб-сайти за різними категоріями, стилями та темами. Ви можете 
відфільтрувати результати за дизайном, кольором, друкарнею та іншими параметрами, щоб знайти ідеальний референс для натхнення.

Кожен вебсайт, представлений на Httpster*, супроводжується коротким описом і скріншотами. Ви можете швидко оцінити зовнішній 
вигляд і враження, яке створює вебресурс, і визначити, чи підходить він вашим вимогам.

{% include imgur src="LNdHzkD.jpg" alt="Photo courtesy of olivia mew(CC No Derivatives)" %}

адреса: https://httpster.net/

### Buamai

Це онлайн-архів, де можна знайти картинки по графічному дизайну, типографіці, а також поліграфію. Тут зібрані найкреативніші 
та естетично приємні приклади дизайну та інші форми мистецтва, зібрані з усього світу, щоб надихнути дизайнерів на створення 
неповторних проєктів.

Один із вагомих плюсів сайту — висока якість зображень. Сервіс дозволяє використовувати фотографії людей з рекламних кампаній, 
а також встановлювати цензуру для зображень. Серед недоліків ресурсу можна виділити складність при пошуку автора фотографії.

Buamai пропонує величезне розмаїття дизайнерських робіт різних стилів, жанрів і напрямків. Тут є практично все: від мінімалістичного 
дизайну до сюрреалістичних ілюстрацій. Візуальна естетика, продумані деталі та унікальні ідеї – кожна робота на Buamai 
являє собою справжнє мистецтво. 

{% include imgur src="BFWGZZW.jpg" alt="Photo courtesy of olivia mew(CC No Derivatives)" %}

адреса: https://www.buamai.com/

### SAVEE

Цей сайт створений для тих, хто прагне придумувати щось максимально креативне та круте. Тут можна знайти натхнення на кожен 
день, зберігати зображення в борди та завантажувати свої зображення.  Сайт пропонує величезну колекцію різноманітних 
дизайнерських ідей, проєктів і трендів різних стилів і напрямів, починаючи від іконок і логотипів до вебдизайну та ілюстрацій. 

Куратори, які складають колекції проєктів SAVEE надають величезного значення якості та креативності. Тому дизайнери можуть 
бути впевнені, що знайдуть у каталозі тільки найкращі роботи, які надихнуть їх на великі ідеї.

адреса: https://savee.it/

### Висновок :

На завершення додамо, що круті референси можна знайти не лише на спеціалізованих майданчиках. Багато цікавих ідей для 
натхнення є на звичайних безкоштовних фотостоках, у вебгалереях та соцмережах.

Приклади робіт, стильні зображення, креативні рішення — все це допомагає розвинути свою творчу інтуїцію, реалізувати 
дизайнерське бачення та з задоволенням створювати власні чудові проєкти. Шукайте їх, переглядайте, надихайтеся, накопичуйте 
досвід та творіть із задоволенням.













