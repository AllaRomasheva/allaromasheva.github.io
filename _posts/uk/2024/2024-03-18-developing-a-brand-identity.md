---
title: Розробка айдентики бренду. Покроковий план розробки.
description: Цей покроковий план – чудова шпаргалка, яка допоможе вам у роботі над власними проєктами.
category: uk
source:
    name: komarov.design
    url: https://www.komarov.design/rozrobka-ajdentiki-brendu-iz-yakih-etapiv-skladayetsya/
author:
    name: komarov.design
    url: https://www.komarov.design/rozrobka-ajdentiki-brendu-iz-yakih-etapiv-skladayetsya/
image:
    path: https://imgur.com/PbzixPq.png
    width: 800
    height: 400
---

Айдентика – візуальна ідентичність бренду, яка робить бренд впізнаваним. У сьогоднішній статті команда успішного американського 
дизайн-агентства Smith&Diction ділиться своїми професійними секретами. Ви дізнаєтеся, як організований робочий процес і з 
яких етапів він складається. Цей покроковий план – чудова шпаргалка, яка допоможе вам у роботі над власними проєктами.

{% include imgur src="hyCGAT4.gif" alt="Photo courtesy of olivia mew(CC No Derivatives)" %}

### Крок 1. Попередня зустріч

Основа нашого процесу – комунікація. Робота з нами передбачає безліч невимушених, але важливих дискусій чесних думок і 
прихованої творчості. Вибір партнерів є делікатним завданням, але для нас все зводиться до питання довіри. Ми вибираємо тих, 
у чиє бачення ми віримо, і, своєю чергою, просимо їх повірити, що ми будемо ставитись до їхнього бренду, як до свого власного.

{% include imgur src="bHyp6b8.png" alt="Photo courtesy of olivia mew(CC No Derivatives)" %}

Перш ніж взятися за новий проєкт, ми починаємо з короткої розмови. Це шанс дізнатися один одного, а також зрозуміти масштаб 
та цілі проєкту. На цьому етапі клієнт багато каже, ми багато слухаємо.

#### Які питання ми зазвичай ставимо:

- Як ви дізнались про нас?
- Що нам потрібно знати про вашу компанію?
- Які ваші очікування щодо нового брендингу? Куди він мусить вас привести?
- Чому вирішили змінити айдентику?

### Крок 2. Комерційна пропозиція

Як тільки ми розуміємо, чого хоче клієнт, ми плануємо бюджет та терміни проєкту. Саме на цьому етапі людина може отримати 
чітке уявлення про майбутню роботу, а також додати або прибрати щось зі списку завдань, щоб співпраця відповідала її потребам 
та фінансовим можливостям.

#### Наша пропозиція включає:

- Обсяг робіт
- Прогнозовані терміни
- Орієнтовна вартість

{% include imgur src="Nd2MFi2.png" alt="Photo courtesy of olivia mew(CC No Derivatives)" %}

Усі ці пункти підлягають обговоренню та можуть коригуватися.

### Крок 3. Договір та передоплата

Як тільки ми отримали зелене світло для старту проєкту, ми підписуємо договір та беремо передоплату. Зазвичай ми просимо 
аванс у розмірі 50% вартості проєкту. Це гарантує, що обидві сторони від початку будуть однаково зацікавлені в проєкті. 
Інші платежі розподілені по ходу роботи.

#### Отже, нам потрібні такі документи:

- Договір
- Технічне завдання (докладний опис обсягу робіт)
- Початковий рахунок-фактура

{% include imgur src="ZIioMYM.png" alt="Photo courtesy of olivia mew(CC No Derivatives)" %}

### Крок 4. Збір даних

Ми розпочинаємо кожен проєкт із відкритого, доброзичливого знайомства. Ми не витрачаємо час на запитання на кшталт «якби 
ви були машиною, то якою». Наша мета — просто вислухати кожну зацікавлену сторону, намагаючись якнайбільше дізнатися про 
компанію, роботу, бренд, захоплення і погляди клієнта, а також про його потреби, симпатії, антипатії, цілі та очікування 
від нашої спільної роботи.

#### У ході ознайомлювальної розмови ми ставимо такі питання:

- Хто ваші основні конкуренти?
- Хто ваша цільова аудиторія?
- Що має транслювати ваш бренд?
- Яких цілей ви хочете досягти за допомогою брендингу?
- Якими брендами чи компаніями ви захоплюєтеся?

{% include imgur src="hjDs9va.png" alt="Photo courtesy of olivia mew(CC No Derivatives)" %}

### Крок 5. Мудборди

Наш процес побудований на довірі та співпраці. Ми партнери, які працюють разом. Тому, перш ніж вкладати час та енергію у 
творчість, ми завжди намагаємось переконатися, що перебуваємо з клієнтом на одній хвилі.

Ми можемо уявляти одні й самі характеристики й поняття, наприклад, «розкіш», зовсім по-різному. Саме тому ми створюємо 
мудборди – надихаючі добірки візуальних образів, які дозволяють нам дійти спільного знаменника. Ми з'ясовуємо, яка атмосфера 
підходить бренду, а потім використовуємо мудборд як орієнтир протягом усього творчого процесу.

Цей етап — один із наших улюблених моментів у створенні бренду, тому що він відкриває безмежне море можливостей. Ми ділимося 
всіма ідеями, які у нас виникають, а клієнт чесно відповідає, що йому подобається, а що ні. Ось кілька мудбордів, які ми 
створили останнім часом:

{% include imgur src="8XJO1Bu.png" alt="Photo courtesy of olivia mew(CC No Derivatives)" %}
{% include imgur src="6luXN8R.png" alt="Photo courtesy of olivia mew(CC No Derivatives)" %}
{% include imgur src="1y6O0Lq.png" alt="Photo courtesy of olivia mew(CC No Derivatives)" %}

### Крок 6. Розробка айдентики

Після затвердження мудборду починається безпосередньо дизайн. На створення першого варіанта фірмового стилю зазвичай 
витрачається близько чотирьох тижнів — все залежить від масштабу проєкту, графіка тощо. Це єдиний «прихований» період 
нашого процесу: клієнт може трохи відпочити, поки ми працюємо над втіленням ідей.

### Крок 7. «Брендворк»

Ми докладаємо всіх зусиль, щоб створена нами айдентика мала одночасно силу і гнучкість. Для цього, перш ніж поділитися з 
результатом клієнта, ми тестуємо кожен варіант брендингу на практиці. Ми проєктуємо кілька релевантних носіїв, які показують, 
як усі елементи нової айдентики працюють разом. Ми називаємо це "брендворк", тому що такий дизайн покликаний показати бренд у дії.

{% include imgur src="BarLzjW.png" alt="Photo courtesy of olivia mew(CC No Derivatives)" %}

Цей етап дуже важливий, він дозволяє зрозуміти, як шрифт, кольори та логотип будуть виглядати у різних контекстах. Але не 
плутайте брендворк із фінальними, готовими до реалізації файлами! Ми можемо створити запрошення для вигаданого заходу або 
лендинг із «рибним» контентом. Деталі потрібні лише для того, щоб дизайн виглядав реалістично, і ми зрозуміли, як усі 
елементи брендингу працюють разом. Це допомагає вирішити, у якому напрямку рухатись далі.

#### Що може включати брендворк?

- Друковані матеріали – постери, брошури, листівки тощо.
- Цифрові матеріали – аватари, рекламні дописи для соцмереж, електронні листи, презентації тощо.
- Пакування.
- Вивіски - банери, покажчики, неон і т.д.
- Мерч – сумки, футболки, шапки, чашки тощо.
- Лендінг

### Крок 8. Презентація

Найчастіше ми розробляємо 2-3 варіанти айдентики. Ми віддаємо перевагу якості кількості та старанно працюємо над тим, щоб 
кожна опція дійсно могла задовольнити потреби бренду.

Ми презентуємо логотипи, елементи айдентики та брендворк як єдине ціле – і в ідеалі одразу всім стейкхолдерам. Так ми можемо 
проаналізувати усі первинні реакції. Після зустрічі ми надсилаємо клієнту PDF-файл з усіма матеріалами для подальшого аналізу 
та обговорення.

{% include imgur src="9sLZeVo.png" alt="Photo courtesy of olivia mew(CC No Derivatives)" %}

### Крок 9. Зворотний зв'язок та правки

Зазвичай проєкт включає два етапи правок. Якщо виникає потреба у додаткових доопрацюваннях, ми можемо внести їх за окрему 
плату — завдяки такому підходу зворотний зв'язок залишається чітким та лаконічним, що економить час та сили всіх учасників 
процесу.

#### Щоб клієнту було простіше оцінювати варіанти айдентики, ми даємо йому такі рекомендації:

- Поживіть з кожним із варіантів — встановіть логотип на екран блокування, і ви бачитимете його щоразу, коли берете телефон.
- Пам'ятайте про аудиторію – вам може не подобатися те, що працює найкраще.
- Зберіть стейкхолдерів — нехай усі люди, які ухвалюють рішення, висловлять свою думку стосовно правок.

### Крок 10. Передача файлів

Зазвичай ми надаємо клієнтові логотип у різних форматах, всі ключові елементи дизайну, які ми створили, а також посібник 
зі стилю. Часто саме в цей момент ми починаємо роботу над додатковими матеріалами, наприклад, вебсайтом, мерчем, шаблонами 
презентації, друкованими матеріалами тощо.

#### Матеріали, які ми зазвичай надсилаємо клієнту:

- Логотип у всіх необхідних форматах – ai, png, svg, jpg тощо.
- Будь-які створені нами елементи айдентики – патерни, іконки тощо.
- Шпаргалка по Illustrator — все вище перелічене в одному документі з інструкціями.
- Аватари для соціальних мереж.
- Посилання для покупки шрифтів.
- Посібник зі стилю — PDF, Figma-файл або онлайн (за додаткову плату).

Якщо процес розробки айдентики налагоджений і змінюється, то етап передачі файлів індивідуальніший і адаптується під кожного 
клієнта. Ми можемо узгодити кілька додаткових носіїв або навіть домовитися про постійну співпрацю та стати черговою 
дизайн-командою компанії після запуску.









